<!DOCTYPE html>
<html lang="en-us">
  <head>
    <meta charset="utf-8">
    <meta http-equiv="X-UA-Compatible" content="IE=edge,chrome=1">
    
    <title>मत्तूरु-श्रौत-ग्रन्थः  | पादलेखाः</title>
    <meta name="HandheldFriendly" content="True">
    <meta name="MobileOptimized" content="320">

    <meta name="viewport" content="width=device-width,minimum-scale=1">
    <meta name="generator" content="Hugo 0.83.1" />
    
    
      <META NAME="ROBOTS" CONTENT="INDEX, FOLLOW">
    

    <link href="/mattUru-shrauta-book/1/pAda-lekhAH_kn/" rel="alternate" type="application/rss+xml" title="मत्तूरु-श्रौत-ग्रन्थः" />
    <link href="/mattUru-shrauta-book/1/pAda-lekhAH_kn/" rel="feed" type="application/rss+xml" title="मत्तूरु-श्रौत-ग्रन्थः" />

    <meta property="og:title" content="पादलेखाः" />
<meta property="og:description" content="೧. ತೇನ ಶ್ರೀ ಪರಮೇಶ್ವರಂ ಪ್ರೀಣಯಾನಿ ಇತಿ ಅಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ
೧. ಇಷೇ ತ್ವಾ ಶಾಖಾಮಾಚ್ಛಿನತ್ತಿ । ಅಪ ಉಪಸ್ಪೃಶ್ಯ । ಊರ್ಜೇ ತ್ವಾ ಸನ್ನಮಯತ್ಯನುಮಾರ್ಷ್ಟಿ ವಾ ಇತ್ಯಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ ।
೨. ಉಪಸ್ಪೃಶತಿ ವಾ ಅಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ ।
೧. ಸಂವತ್ಸರಮಿಂದ್ರಂ ಯಜೇತ । ಸಂವತ್ಸರಾನಂತರಂ ಮಹೇಂದ್ರಾಯೇತಿ ಮಂತ್ರಂ ಸನ್ನಮತಿ ।
೧. ವತ್ಸೇಷ್ವಮಾ ಬರ್ಹಿಷಾ ಪೂರ್ಣಮಾಸೇ ವ್ರತಮುಪೈತ್ಯಾಚ್ಛೇದನೀ ಸನ್ನಹನೀತಿ ಯಥಾಲಿಂಗಮ್ । ಅ. ಹ. ಪಾಠಃ ।
೧. ತಾನ್ಯುತ್ತರೇಣಾವಶಿಷ್ಟಾನಿ ಅನ್ವಾಹಾರ್ಯಸ್ಥಾಲೀಂ ಉಪವೇಷಮಮಾವಾಸ್ಯಾಯಾಂ ಪ್ರಾತರ್ದೋಹಪಾತ್ರಾಣಿ, ಯೋಕ್ತ್ರಂ ಮದನ್ತೀಂ, ಮೇಕ್ಷಣಂ ವೇದಾಗ್ರಾಣಿ, ಇಧ್ಮಪ್ರವ್ರಶ್ಚನಾನಿ ಪಿಷ್ಟಲೇಪಫಲೀಕರಣಪಾತ್ರೇ ಚ । ಇತಿ ಅ. ಹ. ಪಾಠಃ ।" />
<meta property="og:type" content="article" />
<meta property="og:url" content="https://sanskrit.github.io/mattUru-shrauta-book/1/pAda-lekhAH_kn/" /><meta property="article:section" content="1" />



<meta itemprop="name" content="पादलेखाः">
<meta itemprop="description" content="೧. ತೇನ ಶ್ರೀ ಪರಮೇಶ್ವರಂ ಪ್ರೀಣಯಾನಿ ಇತಿ ಅಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ
೧. ಇಷೇ ತ್ವಾ ಶಾಖಾಮಾಚ್ಛಿನತ್ತಿ । ಅಪ ಉಪಸ್ಪೃಶ್ಯ । ಊರ್ಜೇ ತ್ವಾ ಸನ್ನಮಯತ್ಯನುಮಾರ್ಷ್ಟಿ ವಾ ಇತ್ಯಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ ।
೨. ಉಪಸ್ಪೃಶತಿ ವಾ ಅಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ ।
೧. ಸಂವತ್ಸರಮಿಂದ್ರಂ ಯಜೇತ । ಸಂವತ್ಸರಾನಂತರಂ ಮಹೇಂದ್ರಾಯೇತಿ ಮಂತ್ರಂ ಸನ್ನಮತಿ ।
೧. ವತ್ಸೇಷ್ವಮಾ ಬರ್ಹಿಷಾ ಪೂರ್ಣಮಾಸೇ ವ್ರತಮುಪೈತ್ಯಾಚ್ಛೇದನೀ ಸನ್ನಹನೀತಿ ಯಥಾಲಿಂಗಮ್ । ಅ. ಹ. ಪಾಠಃ ।
೧. ತಾನ್ಯುತ್ತರೇಣಾವಶಿಷ್ಟಾನಿ ಅನ್ವಾಹಾರ್ಯಸ್ಥಾಲೀಂ ಉಪವೇಷಮಮಾವಾಸ್ಯಾಯಾಂ ಪ್ರಾತರ್ದೋಹಪಾತ್ರಾಣಿ, ಯೋಕ್ತ್ರಂ ಮದನ್ತೀಂ, ಮೇಕ್ಷಣಂ ವೇದಾಗ್ರಾಣಿ, ಇಧ್ಮಪ್ರವ್ರಶ್ಚನಾನಿ ಪಿಷ್ಟಲೇಪಫಲೀಕರಣಪಾತ್ರೇ ಚ । ಇತಿ ಅ. ಹ. ಪಾಠಃ ।">

<meta itemprop="wordCount" content="78254">
<meta itemprop="keywords" content="" /><meta name="twitter:card" content="summary"/>
<meta name="twitter:title" content="पादलेखाः"/>
<meta name="twitter:description" content="೧. ತೇನ ಶ್ರೀ ಪರಮೇಶ್ವರಂ ಪ್ರೀಣಯಾನಿ ಇತಿ ಅಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ
೧. ಇಷೇ ತ್ವಾ ಶಾಖಾಮಾಚ್ಛಿನತ್ತಿ । ಅಪ ಉಪಸ್ಪೃಶ್ಯ । ಊರ್ಜೇ ತ್ವಾ ಸನ್ನಮಯತ್ಯನುಮಾರ್ಷ್ಟಿ ವಾ ಇತ್ಯಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ ।
೨. ಉಪಸ್ಪೃಶತಿ ವಾ ಅಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ ।
೧. ಸಂವತ್ಸರಮಿಂದ್ರಂ ಯಜೇತ । ಸಂವತ್ಸರಾನಂತರಂ ಮಹೇಂದ್ರಾಯೇತಿ ಮಂತ್ರಂ ಸನ್ನಮತಿ ।
೧. ವತ್ಸೇಷ್ವಮಾ ಬರ್ಹಿಷಾ ಪೂರ್ಣಮಾಸೇ ವ್ರತಮುಪೈತ್ಯಾಚ್ಛೇದನೀ ಸನ್ನಹನೀತಿ ಯಥಾಲಿಂಗಮ್ । ಅ. ಹ. ಪಾಠಃ ।
೧. ತಾನ್ಯುತ್ತರೇಣಾವಶಿಷ್ಟಾನಿ ಅನ್ವಾಹಾರ್ಯಸ್ಥಾಲೀಂ ಉಪವೇಷಮಮಾವಾಸ್ಯಾಯಾಂ ಪ್ರಾತರ್ದೋಹಪಾತ್ರಾಣಿ, ಯೋಕ್ತ್ರಂ ಮದನ್ತೀಂ, ಮೇಕ್ಷಣಂ ವೇದಾಗ್ರಾಣಿ, ಇಧ್ಮಪ್ರವ್ರಶ್ಚನಾನಿ ಪಿಷ್ಟಲೇಪಫಲೀಕರಣಪಾತ್ರೇ ಚ । ಇತಿ ಅ. ಹ. ಪಾಠಃ ।"/>

      
    

    <script src="/mattUru-shrauta-book/webpack_dist/dir_tree-bundle.js"></script>
    <script type="text/javascript">
    
    let baseURL = "https:\/\/sanskrit.github.io\/mattUru-shrauta-book\/";
    let basePath = "/" + baseURL.split("/").slice(3).join("/");
    let siteParams = JSON.parse("{\u0022contactlink\u0022:\u0022https:\/\/github.com\/sanskrit\/mattUru-shrauta-book\/issues\/new\u0022,\u0022disqusshortcode\u0022:\u0022sanskrit-site\u0022,\u0022env\u0022:\u0022production\u0022,\u0022fullsearchurl\u0022:\u0022\/full_search\u0022,\u0022githubeditmepathbase\u0022:\u0022https:\/\/github.com\/sanskrit\/mattUru-shrauta-book\/edit\/content\/\u0022,\u0022mainSections\u0022:[\u00221\u0022],\u0022mainsections\u0022:[\u00221\u0022]}");
    let pageDefaultsList = JSON.parse("[{\u0022scope\u0022:{\u0022pathPrefix\u0022:\u0022\u0022},\u0022values\u0022:{\u0022comments\u0022:true,\u0022layout\u0022:\u0022page\u0022,\u0022search\u0022:true,\u0022sidebar\u0022:\u0022home_sidebar\u0022,\u0022unicode_script\u0022:\u0022devanagari\u0022}}]");
    let sidebarsData = JSON.parse("{\u0022home_sidebar\u0022:{\u0022contents\u0022:[{\u0022url\u0022:\u0022recdir:\/\/\u0022},{\u0022contents\u0022:[{\u0022title\u0022:\u0022ज्यौतिषम्\u0022,\u0022url\u0022:\u0022..\/jyotiSham\/\u0022},{\u0022title\u0022:\u0022संस्कृतम्\u0022,\u0022url\u0022:\u0022..\/sanskrit\/\u0022},{\u0022title\u0022:\u0022संस्कारः\u0022,\u0022url\u0022:\u0022..\/saMskAra\/\u0022},{\u0022title\u0022:\u0022Notes Home\u0022,\u0022url\u0022:\u0022..\/notes\/\u0022},{\u0022title\u0022:\u0022वेदाः\u0022,\u0022url\u0022:\u0022..\/vedAH\/\u0022},{\u0022title\u0022:\u0022पुराणम्\u0022,\u0022url\u0022:\u0022..\/purANam\/\u0022},{\u0022title\u0022:\u0022काव्यम्\u0022,\u0022url\u0022:\u0022..\/kAvya\/\u0022},{\u0022title\u0022:\u0022मीमांसा\u0022,\u0022url\u0022:\u0022..\/mImAMsA\/\u0022},{\u0022title\u0022:\u0022त्रिपिटकम्\u0022,\u0022url\u0022:\u0022..\/tipiTaka\/\u0022},{\u0022title\u0022:\u0022पाळयः\u0022,\u0022url\u0022:\u0022..\/pALi\/\u0022},{\u0022title\u0022:\u0022भाषान्तरम्\u0022,\u0022url\u0022:\u0022..\/bhAShAntaram\/\u0022},{\u0022title\u0022:\u0022English Lit\u0022,\u0022url\u0022:\u0022..\/english\/\u0022}],\u0022title\u0022:\u0022सङ्ग्रहान्तरम्\u0022},{\u0022title\u0022:\u0022Vishvas\u0027s home page\u0022,\u0022url\u0022:\u0022\/..\/\u0022},{\u0022title\u0022:\u0022Blog\u0022,\u0022url\u0022:\u0022\/assets\/blog\/\u0022},{\u0022title\u0022:\u0022\\u003ci class=\\\u0022fas fa-hand-holding-heart\\\u0022\\u003e\\u003c\/i\\u003eDonate Via Vishvas\u0022,\u0022url\u0022:\u0022https:\/\/vvasuki.github.io\/interests\/dharma-via-vishvas\/\u0022}],\u0022title\u0022:\u0022भागाः\u0022}}");
    let autocompletePageUrl = "\/mattUru-shrauta-book\/data\/pages.tsv";
    
    var pageRelUrlTree = {};
</script>

    <script>
    
    let pageVars = {};
    pageVars.pageUrlMinusBasePath = "\/mattUru-shrauta-book\/1\/pAda-lekhAH_kn\/".replace(basePath, "/");
    pageVars.pageParams = {};
    pageVars.pageSource = "1\/pAda-lekhAH_kn.md";
    console.log(pageVars.pageSource);
    var pageDefaults;
    for (let possiblePageDefaults of pageDefaultsList) {
      if (pageVars.pageSource.startsWith(possiblePageDefaults.scope.pathPrefix)) {
        pageDefaults = possiblePageDefaults.values
      }
    }
    
    </script>
    <script src="/mattUru-shrauta-book/webpack_dist/main-bundle.js"></script>
    <script src="/mattUru-shrauta-book/webpack_dist/transliteration-bundle.js"></script>
    <script src="/mattUru-shrauta-book/non_webpack_js/disqus.js"></script>
    <script src="/mattUru-shrauta-book/webpack_dist/ui_lib-bundle.js"></script>
    <script src="/mattUru-shrauta-book/webpack_dist/search-bundle.js"></script>

    <link rel="stylesheet" href="/mattUru-shrauta-book/css/fonts.css">
    <link rel="stylesheet" href="/mattUru-shrauta-book/css/@fortawesome/fontawesome-free/css/solid.min.css">
    

    <link rel="stylesheet" href="/mattUru-shrauta-book/css/@fortawesome/fontawesome-free/css/fontawesome.min.css">

    
    <link rel="alternate" hreflang="sa-Deva" href="https://sanskrit.github.io/mattUru-shrauta-book/1/pAda-lekhAH_kn/" />
    <link rel="alternate" hreflang="sa-Deva" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=devanagari" />
    <link rel="alternate" hreflang="sa-Knda" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=kannada" />
    <link rel="alternate" hreflang="sa-Mlym" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=malayalam" />
    <link rel="alternate" hreflang="sa-Telu" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=telugu" />
    <link rel="alternate" hreflang="sa-Taml-t-sa-Taml-m0-superscript" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=tamil_superscripted" />
    <link rel="alternate" hreflang="sa-Taml" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=tamil" />
    <link rel="alternate" hreflang="sa-Gran" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=grantha" />
    <link rel="alternate" hreflang="sa-Gujr" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=gujarati" />
    <link rel="alternate" hreflang="sa-Orya" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=oriya" />
    <link rel="alternate" hreflang="sa-Beng-t-sa-Beng-m0-assamese" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=assamese" />
    <link rel="alternate" hreflang="sa-Beng" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=bengali" />
    <link rel="alternate" hreflang="sa-Guru" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=gurmukhi" />
    <link rel="alternate" hreflang="sa-Cyrl" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=cyrillic" />
    <link rel="alternate" hreflang="sa-Sinh" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=sinhala" />
    <link rel="alternate" hreflang="sa-Shar" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=sharada" />
    <link rel="alternate" hreflang="sa-Brah" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=brahmi" />
    <link rel="alternate" hreflang="sa-Modi" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=modi" />
    <link rel="alternate" hreflang="sa-Tirh" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=tirhuta_maithili" />
    <link rel="alternate" hreflang="sa-Latn-t-sa-Zyyy-m0-iso" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=iso" />
      <link rel="alternate" hreflang="sa-Latn-t-sa-Zyyy-m0-iast" href="https://sanskrit.github.io/mattUru-shrauta-book/1/pAda-lekhAH_kn/?transliteration_target=iast" />
  </head>

  <body class="ma0 bg-near-white">
    


    
<header class="p-1 bg-yellow">
    <nav role="navigation">
      <div id="div_top_bar" class="row">
        <div class="col-md-3 justify-content-start">
          <a  href="/mattUru-shrauta-book/" class="btn col border">
            <i class="fas fa-gopuram ">मत्तूरु-श्रौत-ग्रन्थः <br/> पादलेखाः</i>
          </a>
        </div>
        <div id="div_top_bar_right" class="col-md-auto d-flex justify-content-center">
          ✍
          <select name="transliterationDropdown" size="1" onchange="module_transliteration.updateTransliteration()">
            <option value="devanagari" selected="">स</option>
            <option value="iso">ā</option>
            <option value="kannada">ಅ</option>
            <option value="malayalam">അ</option>
            <option value="telugu">క</option>
            <option value="tamil_superscripted">க²</option>
            <option value="tamil_extended">க</option>
            <option value="grantha">𑌅</option>
            <option value="gujarati">અ</option>
            <option value="oriya">ଅ</option>
            <option value="assamese">অস</option>
            <option value="bengali">অ</option>
            <option value="gurmukhi">ਅ</option>
            <option value="cyrillic">пу</option>
            <option value="sinhala">අ</option>
            <option value="sharada">𑆑𑇀𑆰</option>
            <option value="brahmi">𑀅</option>
            <option value="modi">𑘦𑘻𑘚𑘲</option>
            <option value="tirhuta_maithili">𑒁</option>
          </select>
          🗨:
          <select name="commentStyleDropdown" size="1" onchange="module_main.default.updateCommentStyleFromDropdown()">
            <option value="on">✔</option>
            <option value="hidden">✗</option>
          </select>
          <div><a  name="speakerButton" class="btn btn-secondary" onclick="module_main.default.handleSpeakToggle()">🎧️</a></div>
        </div>
        <div class="row col  d-flex justify-content-center">
          <a href="/full_search"  class="btn btn-secondary">🥽🔦</a>
          <div><a  name="previousPage" href="" class="btn btn-secondary">###<i class="fas fa-caret-left"></i></a></div>
          <div ><a name="nextPage" href="" class="btn btn-secondary"><i class="fas fa-caret-right"></i> ### </a></div>
        </div>
        <ul id="top-bar-right-custom" class="list-group list-group-horizontal">
        </ul>
      </div>
    </nav>
</header>

    
    <div class="row" name="contentRow">
      
      <aside class="col-md-3 card border " id="sidebar">
          <div id="fastSearch">
              <input id="searchInput" placeholder="शीर्षिकान्विष्यताम्"  tabindex="0">
          </div>
          <div id="sidebarTitle" class="card-title bg-light-gray border d-flex justify-content-between" >
          <a name="sidebarToggleLink" data-toggle="collapse" href="#sidebar_body" role="button" aria-expanded="true" aria-controls="sidebar_body" onclick="module_main.default.sidebarToggleHandler()">
            Menu <i class="fas fa-caret-down"></i></a>
        </div>
        <nav class="card-body p-0 collapse show" id="sidebar_body">
          <ul id="displayed_sidebar" class="list pl2 p-2 bg-yellow">
        </ul>
        </nav>
      </aside>
      <main class="col p-3" role="main">
        
<header class='border d-flex justify-content-between'>
    <h1 id="पादलेखाः">पादलेखाः</h1>
    
    <a id="editLink" class="btn btn-primary"  href="https://github.com/sanskrit/mattUru-shrauta-book/edit/content/1/pAda-lekhAH_kn.md"><i class="fas fa-edit"></i></a>
    
</header>
<article>
  <aside id="toc_card" class="card border ">
    <div id="toc_header" class="card-title border d-flex justify-content-between">
        <a data-toggle="collapse" href="#toc_body" role="button" aria-expanded="true" aria-controls="toc_body">
          What's in this page? <i class="fas fa-caret-down"></i> </a>
    </div>
    <div id="toc_body" class="card-body collapse p-0">
      
      <ul id="toc_ul" class="list p-0">
      </ul>
    </div>
  </aside>
  <div id="post_content">
  <p>೧. ತೇನ ಶ್ರೀ ಪರಮೇಶ್ವರಂ ಪ್ರೀಣಯಾನಿ ಇತಿ ಅಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ</p>
<p>೧. ಇಷೇ ತ್ವಾ ಶಾಖಾಮಾಚ್ಛಿನತ್ತಿ । ಅಪ ಉಪಸ್ಪೃಶ್ಯ । ಊರ್ಜೇ ತ್ವಾ ಸನ್ನಮಯತ್ಯನುಮಾರ್ಷ್ಟಿ ವಾ ಇತ್ಯಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ ।</p>
<p>೨. ಉಪಸ್ಪೃಶತಿ ವಾ ಅಸ್ಮದ್ಗ್ರಾಮೀಣ ಹಸ್ತಪ್ರತಿ ಪಾಠಃ ।</p>
<p>೧. ಸಂವತ್ಸರಮಿಂದ್ರಂ ಯಜೇತ । ಸಂವತ್ಸರಾನಂತರಂ ಮಹೇಂದ್ರಾಯೇತಿ ಮಂತ್ರಂ ಸನ್ನಮತಿ ।</p>
<p>೧. ವತ್ಸೇಷ್ವಮಾ ಬರ್ಹಿಷಾ ಪೂರ್ಣಮಾಸೇ ವ್ರತಮುಪೈತ್ಯಾಚ್ಛೇದನೀ ಸನ್ನಹನೀತಿ ಯಥಾಲಿಂಗಮ್ । ಅ. ಹ. ಪಾಠಃ ।</p>
<p>೧. ತಾನ್ಯುತ್ತರೇಣಾವಶಿಷ್ಟಾನಿ ಅನ್ವಾಹಾರ್ಯಸ್ಥಾಲೀಂ ಉಪವೇಷಮಮಾವಾಸ್ಯಾಯಾಂ ಪ್ರಾತರ್ದೋಹಪಾತ್ರಾಣಿ, ಯೋಕ್ತ್ರಂ ಮದನ್ತೀಂ, ಮೇಕ್ಷಣಂ ವೇದಾಗ್ರಾಣಿ, ಇಧ್ಮಪ್ರವ್ರಶ್ಚನಾನಿ ಪಿಷ್ಟಲೇಪಫಲೀಕರಣಪಾತ್ರೇ ಚ । ಇತಿ ಅ. ಹ. ಪಾಠಃ ।</p>
<p>೧. ಪ್ರಾಙ್ಮುಖ ಉಪವಿಶ್ಯ ಆಹವನೀಯಮಭ್ಯಾವೃತ್ಯಾಸ್ತೇ । ಇತಿ ಅ. ಹ ಪಾಠಃ ।</p>
<p>೧. ದರ್ಶೇ ಅಸನ್ನಯತಃ ಇಂದ್ರಾಗ್ನ್ಯೋಃ ದ್ವಿತೀಯಂ ಹವಿರ್ಭವತಿ । ಸನ್ನಯತಸ್ತು ಕೇವಲಮಗ್ನಿರೇವ ಭವತಿ । ಏವಂ ಪ್ರೋಕ್ಷಣಾದಿಷ್ವಪಿ ಜ್ಞಾತವ್ಯಮ್ ।</p>
<p>೧. ಭಕ್ಷೀಯಾನಂತರಂ ಇದಂ ವಿಷ್ಣುಃ &hellip; ಪಾꣳಸುರೇ । ಭೂರ್ಭುವಸ್ಸುವಃ ಇತಿ ಅ .ಹ .ಪಾಠೇ ವಿದ್ಯತೇ ।</p>
<p>೧. ವಿಶ್ವವೇದಃ ( ಅ.ಹ.ಪಾಠಃ ) ೨. ವಿಶ್ವವೇದಃ ( ಅ.ಹ.ಪಾಠಃ )</p>
<p>೧. ಯದಿ ಆಪಸ್ತಂಬೀಯ ಹೌತ್ರಶ್ಚೇತ್ ಬ್ರಹ್ಮನ್ ಸಮಿಧೇನೀರನುವಕ್ಷ್ಯಾಮೀತಿ ಹೋತ್ರಾ ಉಕ್ತೇ । ಬ್ರಹ್ಮಾ -ಪ್ರಜಾಪತೇಽನುಬ್ರೂಹಿ ಯಜ್ಞಂ ದೇವತಾ ವರ್ಧಯ &mdash; ಯಜಮಾನಂ ಚ ಧೇಹಿ ಇತ್ಯುಕ್ತ್ವಾ ಓ೩ಮನುಬ್ರೂಹಿ ಇತ್ಯುಚ್ಚೈರನುಜಾನಾತಿ ।</p>
<p>೧. ಸೂತ್ರೇ ಅಪರೇಣ ಆಘಾರಸಂಭೇದಂ ಪ್ರಾಚೋ ಯಜತಿ, ಪ್ರತಿದಿಶಂ ಯಜತಿ, ಐಕಧ್ಯಂ ಯಜತಿ ಇತಿ ಪಕ್ಷತ್ರಯಮುಕ್ತಮ್ । ಪ್ರಯೋಗೇ ಪಕ್ಷದ್ವಯಮೇವ ಗೃಹೀತಮ್ ।</p>
<p>೧. ಪೂರ್ಣಾಹುತಿಶ್ಚೇತ್ ಚತುರ್ಗೃಹೀತಂ ಗೃಹೀತ್ವಾ ಸ್ರುಚಾ ಹೋತವ್ಯಮ್ ।</p>
<p>೧. ಸಾನ್ನಾಯ್ಯಯಾಜೀ ಸಂವತ್ಸರಮಿಂದ್ರಂ ಯಜೇತ । ತತಃ ವ್ರಾತಪತೀಷ್ಟಿಂ ಕೃತ್ವಾ (ಅಗ್ನಯೇ ವ್ರತಪತಯೇ ಪುರೋಡಾಶಮಷ್ಟಾಕಪಾಲಂ ) ಯಾವಜ್ಜೀವಂ ಮಹೇಂದ್ರಯಾಗಂ ಕುರ್ಯಾತ್ । ಇಂದ್ರಯಾಗಕಾಲೇ ಇಂದ್ರಾಯಾನುಬ್ರೂಹಿ, ಇಂದ್ರಂ ಯಜ ಇತಿ ಸಂಪ್ರೇಷ್ಯತಿ । ಹವಿಃ, ಪ್ರಚಾರಃ ಇತ್ಯಾದಿ ಸರ್ವಂ ಮಹೇಂದ್ರಯಾಗವದೇವ ಕುರ್ಯಾತ್ ।</p>
<p>೧. ನಾಭಿಘಾರಯತಿ ಇತಿ ಅ.ಹ ,ಪಾಠಃ ।</p>
<p>೧. ಸನ್ನಯತಃ ಇಂದ್ರಮಹೇಂದ್ರಯೋರ್ವಿಕಲ್ಪಃ ।</p>
<p>೧. ದ್ರಾವಿಡಾಸ್ತು ಆಜ್ಯಹವಿಷಃ ಉಪಾಂಶುಯಾಜಸ್ಯ ಉಜ್ಜಿತಿಮಂತ್ರಂ ನ ಪಠನ್ತಿ । ಅ.ಹ.ಪಾಠೇಽಪಿ ನಾಸ್ತಿ ।</p>
<p>೧. ಕೇಚಿತ್ ಪ್ರಥಮಪ್ರಯೋಗೇಽಪಿ ಪಿಂಡಪಿತೃಯಜ್ಞೇನ ಯಕ್ಷ್ಯೇ ಇತ್ಯೇವ ವದಂತಿ ।</p>
<p>೨. ಪರ್ಣವಲ್ಕಂ = ಹೋಮಶೇಷನಿಧಾನಾರ್ಥಂ ಯಸ್ಯಕಸ್ಯಚಿದ್ವೃಕ್ಷಸ್ಯ ಪರ್ಣಮ್ ।</p>
<p>೧. ಆಯಂತು ಪಿತರೋ ಮನೋಜವಸೋಽಗ್ನಿಷ್ವಾತ್ತಾಃ ಪಥಿಭಿರ್ದೇವಯಾನೈಃ । ಅಸ್ಮಿನ್ ಯಜ್ಞೇ ಸ್ವಧಯಾ ಮದಂತ್ವಧಿಬ್ರುವಂತು ತೇ ಅವಂತ್ವಸ್ಮಾನ್ ಇತಿ ಪಾಠಾಂತರಮ್ ।</p>
<p>೨. ಸಕೃದಾಚ್ಛಿನ್ನಸ್ಯ ಪ್ರಹರಣಂ, ಪಾತ್ರಾಣಾಮಭ್ಯುದಾಹರಣಂ ಚ ಅತ್ರೈವ ಜೀವಪಿತೃಕಸ್ಯ । ಅಜೀವಪಿತೃಕಸ್ಯ ತು ಉತ್ತರತ್ರ ವಕ್ಷ್ಯತೇ । ಯೇ ಸಮಾನಾಸ್ಸಮನಸಃ ಪಿತರೋ ಯಮರಾಜ್ಯೇ ತೇಷಾಂ ಲೋಕಸ್ಸ್ವಧಾ ನಮೋ ಯಜ್ಞೋ ದೇವೇಷು ಕಲ್ಪತಾಮ್ ಇತಿ ಸಕೃದಾಚ್ಛಿನ್ನಂ ದಕ್ಷಿಣಾಗ್ನೌ ಪ್ರಹರತಿ । ತತಃ ಪಾತ್ರಾಣಿ ಪ್ರೋಕ್ಷ್ಯ ದ್ವಂದ್ವಮಭ್ಯುದಾಹರತಿ ।</p>
<p>೩. ಪ್ರಣುದಾತ್ಯಸ್ಮಾತ್ ಇತಿ ಪಾಠಾಂತರಮ್ ।</p>
<p>೧. ಪ್ರಣುದಾತ್ಯಸ್ಮಾತ್ ಇತಿ ಪಾಠಾಂತರಮ್ ।</p>
<p>೨ ಏತತ್ತೇ ಪ್ರಪಿತಾಮಹಾಸೌ, ಏತತ್ತೇ ಪಿತಾಮಹಾಸೌ, ಏತತ್ತೇ ತತಾಸೌ ಇತ್ಯೇವಂ ಕ್ರಮೇಣ ಪ್ರಾತಿಲೋಮ್ಯೇನ ದಕ್ಷಿಣಾಪವರ್ಗಾ ಏವ ಭವಂತಿ ಪಿಂಡಶೇಷತ್ವಾತ್ ಉದಕಾಂಜಲಯೋಽಪಿ ಪ್ರಾತಿಲೋಮ್ಯೇನ ಭವಂತಿ ।</p>
<p>೩. ಯದಿ ಬಂಧೂನ್ ನ ವಿದ್ಯಾತ್ ಸ್ವಧಾ ಪಿತೃಭ್ಯಃ ಪೃಥಿವಿಷದ್ಭ್ಯ ಇತಿ ಪ್ರಥಮಂ ಪಿಂಡಂ ದದ್ಯಾತ್ । ಸ್ವಧಾ ಪಿತೃಭ್ಯೋಽಂತರಿಕ್ಷಸದ್ಭ್ಯ ಇತಿ ದ್ವಿತೀಯಮ್ । ಸ್ವಧಾ ಪಿತೃಭ್ಯೋ ದಿವಿಷದ್ಭ್ಯ ಇತಿ ತೃತೀಯಮ್ । ಯದಿ ದ್ವಿಪಿತಾ ಸ್ಯಾತ್ ಏಕೈಕಸ್ಮಿನ್ ಪಿಂಡೇ ದ್ವೌ ದ್ವಾವುಪಲಕ್ಷಯೇತ್ ।</p>
<p>೧. ಏತಾನಿ ವಃ ಪಿತರೋ ವಾಸಾಂಸ್ಯತೋ ನೋನ್ಯತ್ಪಿತರೋ ಮಾ ಯೋಷ್ಟ । ಏತಾನಿ ವಃ ಪಿತಾಮಹಾ ವಾಸಾಂಸ್ಯತೋ ನೋನ್ಯತ್ಪಿತಾಮಹಾ ಮಾ ಯೋಷ್ಟ । ಏತಾನಿ ವಃ ಪ್ರಪಿತಾಮಹಾ ವಾಸಾಂಸ್ಯತೋ ನೋನ್ಯತ್ಪ್ರಪಿತಾಮಹಾ ಮಾ ಯೋಷ್ಟ । ಇತಿ ಪಾಠಾಂತರಮ್ ।</p>
<p>೧. ಸ್ಮಾರ್ತಂ ಶ್ರಾದ್ಧಮಿತ್ಯರ್ಥಃ । ಯತ್ ಶಿಷ್ಟಾಃ ದರ್ಶತರ್ಪಣಮಿತಿ ಅನುತಿಷ್ಠಂತಿ ।</p>
<p>೧. ನ ಗಾಲಯತಿ । ೨. ಸ್ತಿಭಿಗವತ್ಯಃ = ಫಲವತ್ಯಃ ।</p>
<p>೧. ಅಗ್ನಿಂ ನರೋ ದೀಧಿತಿಭಿರರಣ್ಯೋರ್ಹಸ್ತಚ್ಯುತೀ ಜನಯಂತಪ್ರಶಸ್ತಮ್ । ದೂರೇದೃಶಂ ಗೃಹಪತಿಮಥರ್ಯುಮ್ ॥</p>
<p>೨. ತ್ವೇಷಾಸ್ತೇ ಧೂಮ ಋಣ್ವತೀ ದಿವಿಷಞ್ಛುಕ್ರ ಆತತಃ । ಸೂರೋ ನ ಹಿ ದ್ಯುತಾ ತ್ವಂ ಕೃಪಾ ಪಾವಕರೋಚಸೇ ॥ ಅದರ್ಶಿಕಾ ತು ವಿತ್ತಮೋ ಯಸ್ಮಿನ್ವ್ರತಾನ್ಯಾದಧುಃ । ಉಪೋಷು ಜಾತಮಾರ್ಯಸ್ಯ ವರ್ಧನಮಗ್ನಿಂ ನ ಕ್ಷಂತನಾಗಿರಃ ॥ ಅಗ್ನಿಮೀಳೇ ಪುರೋಹಿತಂ ಯಜ್ಞಸ್ಯ ದೇವಮೃತ್ವಿಜಮ್ । ಹೋತಾರಂ ರತ್ನಧಾತಮಮ್ ॥</p>
<p>೩. ಅರಣ್ಯೋರ್ನಿಹಿತೋ ಜಾತವೇದಾ ಗರ್ಭ ಇವ ಸುಭೃತೋ ಗರ್ಭಿಣೀಭಿಃ । ದಿವೇದಿವ ಈಡ್ಯೋ ಜಾಗೃವದ್ಭಿರ್ಹವಿಷ್ಮದ್ಭಿರ್ಮನುಷ್ಯೇಭಿರಗ್ನಿಃ ॥</p>
<p>೧. ಅಭಿ ತ್ವಾ ಶೂರ ನೋನುಮೋ ದುಗ್ಧಾ ಇವ ಧೇನವಃ । ಈಶಾನಮಸ್ಯ ಜಗತಃ ಸುವರ್ದೃಶಮೀಶಾನಮಿಂದ್ರ ತಸ್ಥುಷಃ ॥ ನ ತ್ವಾ ವಾಂ ಅನ್ಯೋ ದಿವ್ಯೋ ನ ಪಾರ್ಥಿವೋ ನ ಜಾತೋ ನ ಜನಿಷ್ಯತೇ । ಅಶ್ರಾಯಂತೋ ಮಘವನ್ನಿಂದ್ರ ವಾಜಿನೋ ಗವ್ಯಂತಸ್ತ್ವಾ ಹವಾಮಹೇ ॥</p>
<p>೨. ಯಜ್ಞಾ ಯಜ್ಞಾ ವೋ ಅಗ್ನಯೇ ಗಿರಾ ಗಿರಾ ಚ ದಕ್ಷಸೇ । ಪ್ರಪ್ರ ವಯಮಮೃತಂ ಜಾತವೇದಸಂ ಪ್ರಿಯಂ ಮಿತ್ರಂ ನ ಶಂಸಿಷಮ್ ॥ ಊರ್ಜೋ ನ ಪಾತಂ ಸ ಹಿ ನಾಯಮಸ್ಮಯುಃ ದಾಶೇಮ ಹವ್ಯದಾತಯೇ । ಭುವದ್ವಾಜೇಷ್ವವಿತಾ ಭುವದ್ವೃಧಃ ಉತ ತ್ರಾತಾ ತನೂನಾಮ್ ॥</p>
<p>೧. ಯಜ್ಞಾ ಯಜ್ಞಾ ವೋ &mdash; ಉತ ತ್ರಾತಾ ತನೂನಾಮ್ ॥</p>
<p>೧. ಕಯಾ ನಶ್ಚಿತ್ರ ಆಭುವದೂತೀ ಸದಾವೃಧಸ್ಸಖಾ । ಕಯಾ ಶಚಿಷ್ಠಯಾ ವೃತಾ ॥ ಕಸ್ತ್ವಾ ಸತ್ಯೋ ಮದಾನಾಂ ಮಂಹಿಷ್ಠೋ ಮತ್ಸದಂಧಸಃ । ದೃಢಾ ಚಿದಾವೃಜೇ ವಸು ॥ ಅಭೀಷುಣಸ್ಸಖೀನಾಮವಿತಾ ಜರಿತೄಣಾಮ್ । ಶತಂ ಭವಾಸ್ಯೂತಿಭಿಃ ॥</p>
<p>೧. ಪೂರ್ವವಾಟ್ = ಯುವಾ, ಸೇಚನಸಮರ್ಥಃ ।</p>
<p>೨. ತ್ವಾಮಿದ್ಧಿ ಹವಾಮಹೇ ಸಾತಾ ವಾಜಸ್ಯ ಕಾರವಃ । ತ್ವಾಂ ವೃತ್ರೇಷ್ವಿಂದ್ರ ಸತ್ಪತಿಂ ನರಸ್ತ್ವಾಂ ಕಾಷ್ಠಾಸ್ವರ್ವತಃ ॥ ಸ ತ್ವಂ ನಶ್ಚಿತ್ರ ವಜ್ರಹಸ್ತ ಧೃಷ್ಟು ಯಾ ಮಹಸ್ತವಾನೋ ಅದ್ರಿವಃ । ಗಾಮಶ್ವಂ ರಥ್ಯಮಿವ ಸಂಕಿರಸತ್ರಾ ವಾಜಂ ನ ಜಿಗ್ಯುಷೇ ॥</p>
<p>೩. ಅಭಿ ಪ್ರ ವಃ ಸುರಾಧಸಮಿಂದ್ರಮರ್ಚ ಯಥಾ ವಿದೇ । ಯೋ ಜರಿತೃಭ್ಯೋ ಮಘವಾ ಪುರೋವಸುಃ ಸಹಸ್ರೇಣೇವ ಶಿಕ್ಷತಿ ॥ ಶತಾನೀಕೇವ ಪ್ರ ಜಿಗಾತಿ ಧೃಷ್ಣುಯಾ ಹಂತಿ ವೃತ್ರಾಣಿ ದಾಶುಷೇ । ಗಿರೇರಿವ ಪ್ರ ರಸಾ ಅಸ್ಯ ಪಿನ್ವಿರೇ ದತ್ರಾಣಿ ಪುರುಭೋಜಸಃ ॥</p>
<p>೪. ಅಶ್ವಂ ನ ತ್ವಾ ವಾರವಂತಂ ವಂದಧ್ಯಾ ಅಗ್ನಿಂ ನಮೋಬಿಃ । ಸಮ್ರಾಜಂ ತಮಧ್ವರಾಣಾಮ್ ॥ ಸಧಾ ನಃ ಸೂನುಃ ಶ್ರವಸಾ ಪೃಥು ಪ್ರ ಗಾಮಾ ಸುಶೇವಃ । ಮೀಢ್ವಾಂ ಅಸ್ಮಾಕಂ ಬಭೂಯಾತ್ ॥ ಸ ನೋ ದೂರಾಚ್ಚಾ ಸಾಚ್ಚ ನಿಮರ್ತ್ಯಾದಘಾಯೋಃ । ಪಾಹಿ ಸದಮಿದ್ವಿಶ್ವಾಯುಃ ॥</p>
<p>೫. ಯಜ್ಞಾ ಯಜ್ಞಾ ವೋ &mdash; ಉತ ತ್ರಾತಾ ತನೂನಾಮ್ ॥</p>
<p>೧. ಯದ್ಯಗ್ನಿಹೋತ್ರಂ ಜುಹುಯಾತ್ ಪ್ರಾತರಗ್ನಿಹೋತ್ರಸ್ಯಾವೃತಾ ಸರ್ವಂ ಕುರ್ಯಾತ್ । ವಿಶ್ವದಾನಿಮಾಭರಂತ ಇತಿ ಪ್ರತಿಪದ್ಯ ಅಕ್ಷಿತಮಕ್ಷಿತ್ಯೈ ಜುಹೋಮೀತ್ಯಂತಂ । ಪೂರ್ವಾಹುತಿರೇವ ತೂಷ್ಣೀಂ, ಸರ್ವಮನ್ಯತ್ಸಮಂತ್ರಕಮ್ । ಪಯಸಾ ವಾ ಆಜ್ಯೇನ ವಾ ಹೋಮಃ । ಅಗ್ನಿಹೋತ್ರಕರಣಮೇವ ಅಸ್ಮಚ್ಛಾಖೀಯ ಪಕ್ಷಃ ।</p>
<p>೧. ಪೂರ್ಣಾಹುತ್ಯಂತಮೇವೇತಿ ರಾಮಾಂಡಾರಃ ।</p>
<p>೧. ಅಗ್ನಿಹೋತ್ರಮಾರಪ್ಸ್ಯಮಾಣಃ ದಶಹೋತಾರಂ ಹುತ್ವಾ ಕೂಶ್ಮಾಂಡೈರ್ಜುಹೋತಿ ।</p>
<p>೨. ವ್ಯಾಹೃತೀಭಿರೇವ ।</p>
<p>೩. ಯಸ್ಯಾಂ ತಿಥೌ ಪ್ರಥಮಂ ಸಾಯಮಗ್ನಿಹೋತ್ರಂ ಕೃತವಾನ್ ಏಕವರ್ಷೇ ಅತೀತೇ ತಸ್ಯಾಮೇವ ತಿಥೌ ಪೂರ್ವವದ್ವ್ಯಾಹೃತೀಭಿಃ ಅಗ್ನಿಹೋತ್ರಮುಪಸಾದಯೇತ್ । ದ್ವಿತೀಯಾದಿಷು ವರ್ಷೇಷು ನಾಸ್ತಿ ।</p>
<p>೧. ಯದ್ಯಾಗ್ನೀಧ್ರಃ ಕರೋತಿ ಉಭಯೋಃ ಕರ್ಮ ತಂತ್ರೇಣ ಮಂತ್ರಾವೃತ್ಯಾ ಕರೋತಿ ।</p>
<p>೧. ಇಂದ್ರಾಯೇದಮ್ । ಇತ್ಯಸ್ಮದ್ಗ್ರಾಮೀಣಪಾಠಃ ।</p>
<p>೧. ಷಟ್ಕಪಾಲಃ ಪುರೋಡಾಶಃ ಇತ್ಯರ್ಥಃ ।</p>
<p>೧. ಜ್ಯೇಷ್ಠಪುತ್ರಸ್ಯ ಪತ್ನ್ಯಾಃ ಪ್ರಥಮಂ ತತೋ ದ್ವಿತೀಯಸ್ಯ ಪತ್ನ್ಯಾಃ ಇತ್ಯೇವಂಕ್ರಮೇಣ ।</p>
<p>೧. ಯಸ್ಯಾ ಏಕಂ ಅಂಗಂ ಶ್ವೇತಂ ಸಃ ಶ್ವೇತನ್ಯಂಗಃ । ಗೌರತ್ರ ಬಲೀವರ್ದಃ । ಪುಲ್ಲಿಂಗವಿಶೇಷಣತ್ವಾತ್ ।</p>
<p>೨. ಯದಿ ಗೋ ಪ್ರತಿನಿಧಿ ಹಿರಣ್ಯಂ ದದಾತಿ ಚೇತ್ ಬ್ರಹ್ಮನ್ ಬ್ರಹ್ಮಾಸೀತಿ ಸಮಾನಮ್ । ಸಹಸ್ರಧಾರೋ ಉತ್ಸೋ ಅಕ್ಷೀಯಮಾಣಃ &mdash; ತೇನ ಗೋ ಪ್ರತಿನಿಧಿ ಹಿರಣ್ಯೇನಾತಿತರಾಣಿ ಮೃತ್ಯುಮ್ । ಇದಂ ವೋ ಗೋಪ್ರತಿನಿಧಿಹಿರಣ್ಯಂ ಯಥಾಭಾಗಂ ಪ್ರತಿಗೃಹ್ಣೀಧ್ವಮ್ । ರುದ್ರಾಯ ಗಾಮಿತ್ಯೇವ ಪ್ರತಿಗ್ರಹಃ ।</p>
<p>೧. ದ್ವಾದಶಗವಂ ಸೀರಂ ದಕ್ಷಿಣಾ ಇತ್ಯುಕ್ತೇ ದ್ವಾದಶಬಲೀವರ್ದಯೋಜನಸಮರ್ಥಃ ಇತ್ಯರ್ಥಃ ।</p>
<p>೧. ಸೋಮೇನ ಪಶುನಾ ವಾ ಅನಿಷ್ಟವಂತಂ ನಾತಿಕ್ರಾಮೇದಿತ್ಯರ್ಥಃ ।</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ಪ್ರಥಮೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ದ್ವಿತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ದರ್ಶಪೂರ್ಣಮಾಸೇ ತೃತೀಯೋಽಧ್ಯಾಯಃ</p>
<p>ಪಿಂಡಪಿತೃಯಜ್ಞಪ್ರಯೋಗಃ</p>
<p>ಪಿಂಡಪಿತೃಯಜ್ಞಪ್ರಯೋಗಃ</p>
<p>ಪಿಂಡಪಿತೃಯಜ್ಞಪ್ರಯೋಗಃ</p>
<p>ಪಿಂಡಪಿತೃಯಜ್ಞಪ್ರಯೋಗಃ</p>
<p>ಪಿಂಡಪಿತೃಯಜ್ಞಪ್ರಯೋಗಃ</p>
<p>ಪಿಂಡಪಿತೃಯಜ್ಞಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅಗ್ನ್ಯಾಧಾನಪ್ರಯೋಗಃ</p>
<p>ಅನ್ವಾರಂಭಣೀಯಾ</p>
<p>ಅನ್ವಾರಂಭಣೀಯಾ</p>
<p>ಅಗ್ನಿಹೋತ್ರಪ್ರಯೋಗಃ</p>
<p>ಅಗ್ನಿಹೋತ್ರಪ್ರಯೋಗಃ</p>
<p>ಅಗ್ನಿಹೋತ್ರಪ್ರಯೋಗಃ</p>
<p>ಅಗ್ನಿಹೋತ್ರಪ್ರಯೋಗಃ</p>
<p>ಅಗ್ನಿಹೋತ್ರಪ್ರಯೋಗಃ</p>
<p>ಅನ್ವಾರಂಭಣೀಯಾ</p>
<p>೧. ಆಜ್ಯ ದಧಿಸ್ಥಾಲ್ಯೌ</p>
<p>೧. ಔಪಮನ್ಯವಾಚಾರ್ಯಮತೇ ಪ್ರಯೋಗಕಾಲಾವಧಿಕದಿನೇಷ್ವೇವ ಬ್ರಹ್ಮಚರ್ಯಾದಿ ವ್ರತಾನಿ ಚರೇದಿತಿ ।</p>
<p>೧. ವೇದಿಮಾನಕಾರಿಕಾಸು ಬಹವಃ ಪಾಠಭೇದಾಃ ಭವಂತಿ ಅಸ್ಮಾಭಿಃ ಪಾಠದ್ವಯಮತ್ರ ಗೃಹೀತಮಸ್ತಿ ।</p>
<p>೧. ಮಂತ್ರಜಾತಂ ಸಕಲಮಿತ್ಯರ್ಥಃ । ತದಾ ಪ್ರತಿಪ್ರಸ್ಥಾತುಃ ಕರ್ಮ ಅಮಂತ್ರಕಮ್ । ಕ್ರಿಯಾಮಾತ್ರ ಏವ ।</p>
<p>೨. ತದಾ ನಿಗದವರ್ಜಂ ಪ್ರತಿಪ್ರಸ್ಥಾತಾ ಮಂತ್ರಂ ಬ್ರೂಯಾತ್ । ಪ್ರೋಕ್ಷಣೀರಾಸಾದಯೇತ್ಯಾದಿ ನಿಗದಾಃ ।</p>
<p>೩. ವರುಣಪ್ರಘಾಸೈರ್ಯಕ್ಷ್ಯೇ । ಸಮಾರೋಪ್ಯ ದೇವಯಜನಂ ಗತ್ವಾ ಉದ್ಧತ್ಯ ಅವೋಕ್ಷ್ಯ । ಗಾರ್ಹಪತ್ಯ-ದಕ್ಷಿಣಾಗ್ನ್ಯೋರಾಯತನೇ ಕಲ್ಪಯಿತ್ವಾ । ಲೌಕಿಕಾಗ್ನೌ ಉಪಾವರೋಹ್ಯ ಆಯತನೇ ನಿಧಾಯ । ವಿದ್ಯುದಸಿ । ಇತಿ ಅಸ್ಮದ್ರಾಮೀಣ ಪಾಠಃ ॥</p>
<p>೧. ಯದಿ ಶ್ರಾವಣ್ಯಾಂ ಪೌರ್ಣಮಾಸ್ಯಾಂ ವರುಣಪ್ರಘಾಸಾಃ ಅನುಷ್ಠೀಯೇರನ್ ।</p>
<p>೨. ಆರ್ದ್ರಾ ಪ್ರಥಸ್ನುರ್ಭುವನಸ್ಯ ಗೋಪ್ತ್ರೀ ಶೃತೋತ್ಸ್ನಾತಿ ಜನಿತ್ರೀ ಮತೀನಾಮ್ । ಅ. ಹ ಪಾಠಃ ।</p>
<p>೩. ಪ್ರಥಮೇ ಚಾತುರ್ಮಾಸ್ಯೇ ಚತುರ್ಷ್ವಪಿ ಪರ್ವಸು ವ್ಯಾಹೃತೀಭಿಃ ಹವೀಂಷ್ಯಾಸಾದಯತಿ ।</p>
<p>೪. ಸೋಮಾಕೃತೇರ್ವೃಕ್ಷಸ್ಯ ಫಲಾನಿ ಕರೀರಾಣಿ ।</p>
<p>೧. ಸ್ರುವಂ ಚ ಸ್ರುಚಶ್ಚ ಸಂಮೃಡ್ಢ್ಯಾಜ್ಯೇನೋದೇಹಿ ಇತಿ ಸಂಪ್ರೇಷ್ಯತಿ । ಅಸ್ಮದ್ಗ್ರಾಮೀಣಪಾಠಃ ।</p>
<p>೨. ಯಾಜ್ಞಿಕೈಃ ಏವಮಪಾಮಭಿಮಂತ್ರಣಂ ಯಜಮಾನಸ್ಯ ಅಭಿಮಂತ್ರಣಂ ಚ ಏತದ್ದ್ವಯಮಪ್ಯನುಷ್ಠೀಯಮಾನಮಸ್ತಿ । ಪರಂ ತು ಏತದ್ದ್ವಯಮಪಿ ನ ಯುಕ್ತಿಸಹಮ್ । ಸೂರ್ಯೋ ವ ಇತಿ ಮಂತ್ರಸ್ಯ ಪರಿಧ್ಯಂಗತ್ವಾತ್ ಯುನಜ್ಮಿ ತ್ವಾ ಮಂತ್ರಸ್ಯ ಅಗ್ನೀಂಧನೇ ವಿನಿಯುಕ್ತತ್ವಾತ್ ಅಪಾಂ ಚ ಇಂಧನಾಭಾವಾತ್ ಏತದ್ದ್ವಯಸ್ಯ ನಿವೃತ್ತಿರೇವ ಸಮೀಚೀನಂ ಭಾತಿ ।</p>
<p>೧. ಅಶೋಧಯಂತೌ ಮಲಂ ಇತ್ಯರ್ಥಃ । ೨. ಋತ್ವಿಜಾಂ ಮಧ್ಯೇ ಇತ್ಯರ್ಥಃ ।</p>
<p>೧. ಪೂರ್ವಾರ್ಧೇ ಇತಿ ಸಮೀಪಸಪ್ತಮೀಯಮ್ । ವೇದೇಃ ಪೂರ್ವಾರ್ಧಸ್ಯ ಸಮೀಪೇ ಉತ್ತರತಃ ದ್ವಿಪದೇ ಉತ್ಕರಃ ಇತ್ಯರ್ಥಃ ।</p>
<p>೨. ಆಗ್ನೇಯಾಭಿಮುಖಮಿತ್ಯರ್ಥಃ ।</p>
<p>೧. ಅರ್ಥಾತ್ = ಪ್ರಾಕೃತಾತ್ ಇಧ್ಮಲಕ್ಷಣಾತ್, ಇಧ್ಮಃ = ಪೈತೃಕೋ ಇಧ್ಮಃ ।</p>
<p>೧. ಶಲಾಕಾ ತಿಷ್ಠತಿ ಯಸ್ಮಿನ್ ಮಂಥೇ = [ಸಕ್ತೂನಿ ಪಯೋಮಿಶ್ರೇ] ಸ ಶಲಾಕಸ್ಥಃ । ಶಲಾಕಾಂ ಶರಾವೇ ಕ್ಷಿಪೇತ್ ಇತ್ಯರ್ಥಃ</p>
<p>೧. ಅವಘ್ರಾಣಮೇವ ಭಕ್ಷಣಮಿತ್ಯರ್ಥಃ । ೨. ಕೇಚಿತ್ ಸಮಶ ಇತಿ ಪಕ್ಷೇ ಏವ ನಿಮಾರ್ಗಃ ಇತಿ ವದಂತಿ ।</p>
<p>೧. ಕೋಶಃ = ಪೇಟಿಕಾ । ೨. ಚತ್ವಾರಃ ಪಂಥಾನಃ ಯಸ್ಮಿನ್ ಸಂಗತಾಃ ತಸ್ಮಿನ್ ಸ್ಥಲೇ ।</p>
<p>೨. ಪ್ರದಕ್ಷಿಣಂ ಕುರ್ಯಾದಿತ್ಯರ್ಥಃ ।</p>
<p>೧. ಅಪಾಂ ವಾ ಸ್ತೋಕೇನ ಶುದ್ಧೋದಕೇನೇತ್ಯರ್ಥಃ ।</p>
<p>೧. ಯಥಾ ಪ್ರಯೋಗಮಿತ್ಯೌಪಮನ್ಯವಃ ಇತಿ ಬೌಧಾಯನಸ್ಯ ಪ್ರಯೋಗಕಾರೈಃ ಏಷೋಽರ್ಥಃ ಅಭಿಹಿತಃ । ಪರಂ ತು ತತ್ಸೂತ್ರಸ್ಯ ಪೂರ್ವಸೂತ್ರಾನುಗುಣ್ಯೇನ ಅರ್ಥೇ ಕ್ರಿಯಮಾಣೇ ವ್ರತಪರತ್ವಮವಗಮ್ಯತೇ ಇತ್ಯೇವಂ ರುದ್ರದತ್ತ ಭವಸ್ವಾಮಿಭ್ಯಾಂ ವ್ಯಾಖ್ಯಾತಮ್ ।</p>
<p>೨. ಪ್ರಥಮ ಚಾತುರ್ಮಾಸ್ಯಪ್ರಯೋಗೇ ನಾಂದೀಶ್ರಾದ್ಧಂ, ಋತ್ವಿಜಾಂ ಮಧುಪರ್ಕಶ್ಚ ಕರ್ತವ್ಯಃ । ತದಾ ನಾಂದೀಶ್ರಾದ್ಧಂ ಕೃತ್ವಾ ತತಃ ಋತ್ವಿಗ್ವರಣಂ ತತೋ ವರಣಕ್ರಮೇಣ ತೇಷಾಂ ಮಧುಪರ್ಕಃ ತತಃ ಪಂಚಹೋತೃಹೋಮಃ ।</p>
<p>೩. ಆರಪ್ಸ್ಯಮಾನಃ ಇತ್ಯುಕ್ತತ್ವಾತ್ ಪ್ರಥಮೇ ತ್ವೇವ ಚಾತುರ್ಮಾಸ್ಯೇ ಜುಹುಯಾತ್ । ನ ತು ಪುನರಾಲಭ್ಯಮಾನೇ । ಕೇಚಿತ್ತು ಬಹುಕಾಲವಿಚ್ಛಿನ್ನ ಚಾತುರ್ಮಾಸ್ಯೇಽಪಿ ಕರ್ತವ್ಯಮಿತ್ಯಾಹುಃ ।</p>
<p>೧ ಏತತ್ಪರ್ಯಂತಂ ಸದ್ಯಸ್ಕಾಲಾಯಾಮಪಿ ಸಮಾನಮ್ ।</p>
<p>೧. ಇತ ಊರ್ಧ್ವಂ ದ್ವಯೋಃ ಪಕ್ಷಯೋರಪಿ ಸಮಾನಪ್ರಯೋಗಃ ।</p>
<p>೨. ಪುರತಃ ಉಪಭೃದ್ದ್ವಯಂ ಧ್ರುವಯಾ ಸಹ ದ್ವಂದ್ವಮ್ । ಪಾತ್ರ್ಯಾ ಸಹ ಆಶಯಪಾತ್ರಂ ವೇದೇನ ದ್ವಂದ್ವಮ್ । ಸ್ಥಾಲ್ಯೌ ಪ್ರಾಶಿತ್ರಹರಣೇನ । ಪ್ರಣೀತಾಪ್ರಣಯನಮುತ್ಪವನಪಾತ್ರಂ ಇಡಾಪಾತ್ರೇಣ ಸಹ । ಸಾನ್ನಾಯ್ಯಪಾತ್ರೈಸ್ಸಹ ವಾಜಿನಪಾತ್ರಂ ಪಾಲಾಶಂ ಚಮಸಂ ಸ್ರುಚಂ ವಾ । ಅನ್ವಾಹಾರ್ಯಸ್ಥಾಲೀವರ್ಜಮಿತರಾಣಿ ಪ್ರಕೃತಿವತ್ । ಅಧಿಮಂಥನಶಕಲಂ ದರ್ಭೌ ಚ ।</p>
<p>೩. ಆಸಾದನಪ್ರೋಕ್ಷಣಾಧಿವಾಪಸಂವಾಪೇಷು ಅಧ್ವರ್ಯೋರ್ವಿರಮಣಂ ನಾಸ್ತಿ । ಅಸ್ಮದ್ಗ್ರಾಮೀಣಪಾಠಃ ।</p>
<p>೧. ಯದಿ ಯಜಮಾನಸ್ಯ ಋಷಭೋ ನ ವಿದ್ಯತೇ ತದಾ ಋಷಭಾಹ್ವಾನ ಲೋಪಃ । ಹೋಮೋ ಅಸ್ತ್ಯೇವ ನಿತ್ಯತ್ವಾತ್ ಅತ್ರಾಪಿ ಬ್ರಹ್ಮಾ ಬ್ರೂಯಾತ್ ಜುಹುಧೀತಿ ॥</p>
<p>೧. ನ ಪತ್ನ್ಯನ್ವಾಸ್ತ ಇತಿ ಶ್ರುತೇಃ ।</p>
<p>೨. ಸ್ತರಣಾರ್ಥಮುದ್ಧೂಯಮಾನೇ ಬರ್ಹಿಷಿ ಯೇ ಹಸ್ತೇ ಅವಶಿಷ್ಟಾಃ ತೇ ಔದ್ಧವಾಃ ।</p>
<p>೧. ಹೋಮಕರ್ತಾ ಅಧ್ವರ್ಯುರೇವ ಇತಿ ಭಾಷ್ಯಸಂಮತಃ ಪಾಠಃ । ದ್ರಾವಿಡಪ್ರಯೋಗೇ ಪ್ರತಿಪ್ರಸ್ಥಾತಾ ।</p>
<p>೨. ಅಧ್ವರ್ಯೋರನ್ಯತ್ರ ವ್ಯಾಪೃತತ್ವಾತ್ ಅಸ್ಯ ಕರ್ಮಣಃ ಕರ್ತಾ ಪ್ರತಿಪ್ರಸ್ಥಾತಾ ।
೧. ಗೌರ್ವೈ ವರಃ ಇತಿ ಸೂತ್ರಾತ್ ವರಶಬ್ದೇನ ಗೋಜಾತಿಮಾತ್ರಂ ಉಚ್ಯತೇ । ಅಥವಾ ಅನಡ್ವಾಹಂ ವರಂ ಇತಿ ವಿಶೇಷಣ ವಿಶೇಷ್ಯಃ ವಾ ।</p>
<p>೧. ತತಸ್ಸಮಾರೋಮಣಮ್ ಅಯಂ ತೇ ಯೋನಿರ್​ಋತ್ವಿಯಃ ಯತೋ ಜಾತೋ ಅರೋಚಥಾಃ । ತಂ ಜಾನನ್ನಗ್ನ ಆರೋಹಾಥಾ ನೋ ವರ್ಧಯಾ ರಯಿಂ ಇತಿ ಗಾರ್ಹಪತ್ಯೇ ಅರಣೀ ನಿಷ್ಟಪ್ಯ, ದೇವಯಜನಂ ಪ್ರಾಪ್ಯ ಪಾದೌ ಪ್ರಕ್ಷಾಲ್ಯ ಆಚಮ್ಯ । ಯಜಮಾನಃ - ಏದಮಗನ್ಮ ದೇವಯಜನಂ ಪೃಥಿವ್ಯಾ ವಿಶ್ವೇದೇವಾ ಯದಜುಷಂತ ಪೂರ್ವ ಋಕ್ಸಾಮಾಭ್ಯಾಂ ಯಜುಷಾ ಸಂತರಂತೋ ರಾಯಸ್ಪೋಷೇಣ ಸಮಿಷಾ ಮದೇಮ ದೇವಯಜನಮಧ್ಯವಸ್ಯತಿ । ಪ್ರಾಗ್ವಂಶಸ್ಯ ಮಧ್ಯಮಂ ಸ್ಥೂಣಾರಾಜಮಾರಭ್ಯ ಜಪತೀತಿ ವಾಜಸನೇಯಕಮ್ । ಅಧ್ವರ್ಯುಃ :- ತೂಷ್ಣೀ ಮಾಯತನಾನ್ಯುದ್ಧತ್ಯಾವೋಕ್ಷ್ಯ, ಮಥಿತ್ವಾ ಉಪಾವರೋಹ್ಯ ವಾ ಆಯತನೇ ನಿಧಾಯ ದ್ರವ್ಯನಿರ್ದೇಶಃ । = ಅ. ಹ ಪಾಠಃ ।</p>
<p>೧. ನ್ಯಸ್ತಂ = ತ್ಯಕ್ತಂ</p>
<p>೧. ಯಸ್ಯ ಪಿತ್ರಾದಯೋ ಅನಿಷ್ಟಪ್ರಥಮಯಜ್ಞಾಃ ತಸ್ಯ ಸೋಮಃ ಪ್ರಥಮಸೋಮಃ ಇತ್ಯರ್ಥಃ । ಪ್ರಾಯಶ್ಚಿತ್ತಪಶುವಿಷಯೇ ಭೂಮಿಕಾಂ ಪಶ್ಯಂತು ।</p>
<p>೧. ನಮಸ್ಸೋಮಾಯ ರಾಜ್ಞೇ ಸೋಮರಾಜಾನಮಾವಾಹಯಾಮಿ । ನಮಸ್ಸೋಮಾಯ ರಾಜ್ಞೇ ಆಸನಂ ಸಮರ್ಪಯಾಮೀತ್ಯಾದಿ ಷೋಡಶೋಪಚಾರಪೂಜಾಂ ಕೃತ್ವಾ । ಅ. ಹ. ಪಾಠಃ ।</p>
<p>೧. ಭ್ರುವೌ ಪ್ರಕೋಷ್ಠೌ ಚ ವರ್ಜಯಿತ್ವಾ ಸರ್ವರೋಮಾಣಿ ಇತಿ ಪಾಠಾಂತರಮ್ ।</p>
<p>೧. ಕನಿಷ್ಠಿಕೇ ಅನಾಮಿಕೇ ।</p>
<p>೨. ಪರಿಣಯೋ ವ್ಯಾಕರಣಾಭಿಲಕ್ಷಿತಃ ತೇನ ವಾಚಂ ಜಲ್ಪತಿ । ಪ್ರಾಕೃತಾಭಿ-ರ್ದೇಶಭಾಷಾಭಿರ್ದೀಕ್ಷಿತೇನ ನ ಭಣಿತವ್ಯಂ ಇತಿ ವ್ಯಾಖ್ಯಾ ।
೧. ಬ್ರಹ್ಮಭಾಗಾಭಾವಾತ್ ।</p>
<p>೧. ಕ್ರತೂನ್ಕಲ್ಪಯ ಇತಿ ಪಾಠಾಂತರಮ್ । ೨. ಭೂಯೋ ವಾ ಅತಃ ಇತಿ ಪಾಠಾಂತರಮ್ ।</p>
<p>೩. ಗವಾ ತೇ ಕ್ರೀಣಾನಿ । ಭೂಯೋ ವಾ ಅತಃ ಸೋಮೋರಾಜಾರ್ಹತಿ ಸರ್ವೇಷು ಪಣನೇಷು ಸೋಮವಿಕ್ರಯೀ ಪ್ರತ್ಯಾಹ ಆ ಸಂಪದಃ । ಏಷಾ ಸೋಮಕ್ರಯಣೀ ನಿರ್ದಿಶ್ಯ । ತಸ್ಯಾ ಆತ್ಮಾ ತಸ್ಯಾ ರೂಪಂ ತಸ್ಯಾಃ ಪ್ರಜಾಃ ತಸ್ಯಾ ಬಂಧುಃ ಇತಿ ಜಪತಿ । ಇತಿ ಅ. ಹ. ಪಾಠಃ ।
೪. ಧೇನ್ವಾ ಸವತ್ಸಯಾ ತೇ ಕ್ರೀಣಾನೀತಿ ದ್ರಾವಿಡಪಾಠಃ ।
೫. ಅಸ್ಮದ್ಗ್ರಾಮಪ್ರಯೋಗೇ ವತ್ಸೇನ ತೇ ಕ್ರೀಣಾನಿ ಇತಿ ನಾಸ್ತಿ ।
೬. ಮಿಥುನಾಭ್ಯಾಂ ಗೋಭ್ಯಾಂ ವತ್ಸತರಾಭ್ಯಾಂ ತೇ ಕ್ರೀಣಾನಿ ಅ. ಹ ಪಾಠಃ ।
೧. ಅಸ್ಮೇ ಕರ್ಮಣೇ ಇತಿ ಪಾಠಾಂತರಮ್ ।</p>
<p>೧. ಅದಿತ್ಯಾಸ್ತ್ವೋಪಸ್ಥೇ ಸಾದಯಾಮ್ಯಗ್ನಾವಿಷ್ಣೂ ಹವ್ಯꣳ ರಕ್ಷೇಥಾಂ ಸೋಮವಿಷ್ಣೂ ಹವ್ಯꣳ ರಕ್ಷೇಥಾಮತಿಥಿವಿಷ್ಣೂ ಹವ್ಯꣳ ರಕ್ಷೇಥಾಮಗ್ನಾವಿಷ್ಣೂ ಹವ್ಯꣳ ರಕ್ಷೇಥಾಂ ಶ್ಯೇನವಿಷ್ಣೂ ಹವ್ಯꣳ ರಕ್ಷೇಥಾಮ್ । ಇತಿ ಅ. ಹ . ಪಾಠಃ ।</p>
<p>೧. ದ್ವಿಗುಣೇನ ಶುಲ್ಬೇನ ಇತ್ಯರ್ಥಃ ।</p>
<p>೧. ಅತ್ರ ಹೋಮಃ ಸಮಿಧಾಧಾನಂ ವಾ ಆಹವನೀಯೇ ಕಾರ್ಯಮ್ ।</p>
<p>೧. ಯಥಾನಾಮಗೋತ್ರಂ ರಾಮಶರ್ಮಾಣಂ ಕಾಶ್ಯಪಂ ಇತಿವತ್ ।</p>
<p>೧. ವಿಶಕಲೀ ಕೃತಾನಿ ಕರೋತಿ ಇತ್ಯರ್ಥಃ ।</p>
<p>೧. ಬಧ್ವಾ</p>
<p>೧. ಯಜ್ಞೋಪವೀತ್ಯಪ ಉಪಸ್ಪೃಶ್ಯ ಉಪಯಮನಂ ಹೋತ್ರೇ ಪ್ರಯಚ್ಛತಿ । ಇತಿ ಅ. ಹ. ಪಾಠಃ ।</p>
<p>೧. ದೇವಾಃ ಪಿತರ ನ ವಾ ಇತಿ ಅ,ಹ ಪಾಠಃ । ೨. ಅಗ್ನಯೇಽಯಾಶಯಾಯೈ ತನ್ವಾ ಇದಂ ಅ. ಹ. ಪಾಠಃ ।</p>
<p>೩. ಛಂದೋಗಮತಾತ್ ಅಗ್ರೇಣ ವಾ ಪ್ರಾಗ್ವಂಶಂ ಸುಬ್ರಹ್ಮಣ್ಯಾಮಾಹ್ವಯತಿ ಇತಿ ಭಾಷ್ಯಕಾರಃ ।
೧. ಅಗ್ನಯೇ ಹರಶಯಾಯೈ ತನ್ವಾ ಇದಂ ಅ. ಹ. ಪಾಠಃ ।</p>
<p>೧. ಅಕುಂಭಹಸ್ತಃ ಕುಂಭಹಸ್ತೋ ವಾ ಇತಿ ಪಾಠಾಂತರಮ್ ।</p>
<p>೧. ದೇವದಾರೂ ।</p>
<p>೧. ಯಸ್ಯೋರುಷು ಇತ್ಯೇತಾವಾನ್ ಮಂತ್ರಃ ಇತಿ ಪಾಠಾಂತರಮ್ ।</p>
<p>೧. ನಭ್ಯಂ ಚಕ್ರಮಧ್ಯಫಲಕಂ ತತ್ರ ಯಥಾ ತಿಷ್ಠತಿ ತಥಾ ಸ್ಥಾಪಯತಃ ।</p>
<p>೧. ಹಸ್ತೇನಾವಪೀಡಯತಿ । ೨. ಉಪರವೌ ।</p>
<p>೧. ಅಥ ಪಕ್ಷಾಂತರಮ್ । ಏತೇನೈವೋಪಸ್ಥಾನಾನ್ ವ್ಯಾಘಾರಣಾಂಶ್ಚೈಕೇ ಸಮಾಮನಂತಿ । ಮಾರ್ಜಾಲೀಯಪರ್ಯಂತಾನ್ ಧಿಷ್ಣಿಯಾನ್ ಏತೈರೇವ ಮಂತ್ರೈರ್ನ್ಯುಪ್ಯ ಪುನರೇತೈರೇವಾಸ್ಮಿನ್ಕಾಲೇ ಉಪಸ್ಥಾನಂ ಕೃತ್ವಾ ಧಿಷ್ಣಿಯವ್ಯಾಘಾರಣಕಾಲೇ ತತ್ತನ್ಮಂತ್ರೈರ್ವ್ಯಾಘಾರಣಂ ಕುರ್ಯಾತ್ ।</p>
<p>೧. ವೈಸರ್ಜನಹೋಮಾರ್ಥಮ್ ।</p>
<p>೧. ಅಧ್ವಯುರ್ಯುಜಮಾನಃ ಪ್ರತಿಪ್ರಸ್ಥಾತಾ ಚ ಇತ್ಯಸ್ಮದ್ಗ್ರಾಮೀಣ ಹಸ್ತಪ್ರತಿಪಾಠಃ । ಆ ವಪಾಯಾ ಹೋಮಾದಾಸ್ತೇ ಇತಿ ವಚನಾತ್ ಬ್ರಹ್ಮಾ ನೋತ್ತಿಷ್ಠೇದಿತಿ ।</p>
<p>೧. ಇತಿ ಮಸ್ತಕೇ</p>
<p>೧. ವಾಶಿನ್ಯಷದ ವೇಪಿಷ್ಠಾಃ ಪಲಾ ಸಮ ನಿಮೇ ಶಕೃತ್ ।</p>
<p>ಆದಿರ್ಯದಸ್ಯಾದಿರ್ಯದಸ್ಯ ಸಪ್ತಾನಾಂ ಯ ಇದಂ ನಾಂತ್ಯಯೋರ್ದ್ವಯೋಃ ॥
೧. ಇದಂ ಪಂಚಾವತ್ತಿನಃ ಇತಿ ಕೇಚಿತ್ ।</p>
<p>೨. ಇದಂ ಪಂಚಾವತ್ತಿನಃ ಇತಿ ಆಂಡ್ವಿಲ್ಲಾ ।
೩. ಅಧ್ವರ್ಯುಪ್ರಮುಖಾಃ ತಾನೂನಪ್ತ್ರಂ ಸಮವಮೃಶಂತಿ ಇತಿ ಪಾಠಾಂತರಮ್ ।
೪. ಏತಯಾ ಸರ್ವತ್ರ ರಾಜಾನಮಾಸೀದೇತ್ ಇತಿ ಪಾಠಾಂತರಮ್ ।
೧. ಅಗ್ನಯೇ ರಜಾಶಯಾಯೈ ತನ್ವಾ ಇದಮ್ । ಇತಿ ಅ. ಹ. ಪಾಠಃ ।</p>
<p>೧. ಹೋಮಕರ್ತಾ ಅಧ್ವರ್ಯುರೇವ ಇತಿ ಭಾಷ್ಯಸಂಮತಃ ಪಾಠಃ । ದ್ರಾವಿಡಪ್ರಯೋಗೇ ಪ್ರತಿಪ್ರಸ್ಥಾತಾ ।</p>
<p>೧. ನರಾಶꣳಸಾಯ ಸೋಮಾಯೇದಂ ಇತಿ ಪಾಠಾಂತರಮ್ ।</p>
<p>೧. ಏತಾ ಅಸದನ್ನಿತ್ಯಭಿಮಂತ್ರಣಾನಂತರಂ ಯುನಜ್ಮಿ ತಿಸ್ರೋ ವಿಪೃಚಃ ಸೂರ್ಯಸ್ಯ ತೇ ಇತಿ ಸ್ರುಚಃ ಸನ್ನಾ ಅಭಿಮಂತ್ರಯತೇ । ತತಃ ವಿಷ್ಣೂನಿ ಸ್ಥ ಇತ್ಯಭಿಮಮಂತ್ರಣಮ್ ಇತಿ ಅ. ಹ. ಪಾಠಃ ।</p>
<p>೧. ಪವಿತ್ರೇ ಪೂರ್ವದಿನೇ ಸಾಯಂದೋಹಾರ್ಥೇ ಕೃತೇ ಭವತಃ ।</p>
<p>೨. ತಂಡುಲಾನುತ್ಪೂಯ ವ್ರೀಹೀನುತ್ಪೂಯ ಪಿಷ್ಟಾನ್ಯುತ್ಪುನಾತಿ । ಇತಿ ಅ, ಹ ಪಾಠಃ ।
೧. ಜನಿತಾರೋ ಇತಿ ಪಾಠಾಂತರಮ್</p>
<p>೧. ಹಸ್ತಾಭ್ಯಾಮೇವಾಭಿಷವಃ ಇತಿ ದ್ರಾವಿಡಪ್ರಯೋಗಃ ।</p>
<p>೧. ಉಭಾಭ್ಯಾಂ ಹಸ್ತಾಭ್ಯಾಂ ಅಭಿಷವಃ ದಕ್ಷಿಣೇನ ಪ್ರಪೀಡನಂ ಇತಿ ಪಾಠಾಂತರಮ್ ।</p>
<p>೧. ಅನಪಸ್ಫುರಂತೀಃ ಇತಿ ಪಾಠಾಂತರಮ್ ।</p>
<p>೨. ಮನೋನಯೇಷು ಹವನೇಷು ಜುಹ್ವದ್ವಿಪಶ್ಶಚ್ಯಾ ವನುಥೋ ದ್ರವಂತ । ಆಯಾಶ್ಶಂಯಾಭಿಸ್ತುವಿನೃಮ್ಣೋ ಅಸ್ಯಾಶ್ಶ್ರೀಣೀತಾ ದಿಮಂ ಗಭಸ್ತಾತ್ । ಇತಿ ಅ. ಹ. ಪಾಠಃ । ದಿವಂ ಗಭಸ್ತಾತ್ ಇತಿ ಪಾಠಾಂತರಮ್ ।
೧. ತಸ್ಮಿನ್ನಿತಿ ದ್ರೋಣಕಲಶಸ್ಯೋಪರಿ ಸಮೀಪೇ ಪವಿತ್ರವಿತಾನಂ, ವಿತತೇನ ಪವಿತ್ರೇಣ ಕಲಶೋ ನ ಸ್ಪೃಷ್ಟಸ್ಸ್ಯಾತ್ । ಪವಿತ್ರಸ್ಯ ಅಧಸ್ತಾತ್ ನಾಭ್ಯಾಃ ಸ್ರವಂತ್ಯಾಃ ಧಾರಯಾ ಗ್ರಹಣಮ್ । ತಿರಃ ಪವಿತ್ರಸ್ಸ್ರವನ್ತ್ಯಾ ಧಾರಯೇತಿ ಭಾರದ್ವಾಜಮತಾತ್ । ಭಾಷ್ಯಕಾರೇಣ ಆಗ್ರಯಣಗ್ರಹಣೇ ಪವಿತ್ರಸ್ಯ ಅಧಸ್ತಾತ್ ಸಂಪಾತಾವನಯನಸ್ಯ ಉಕ್ತತ್ವಾತ್ ಏವಂ ಪವಿತ್ರವಿತಾನಮಿತಿ ವಿಜ್ಞಾಯತೇ । ಅಂತರೇಷೇ ಯಜಮಾನೋ ಧಾರಾಂ ಸ್ರಾವಯತೀತಿ ಭಾಷ್ಯಕಾರವಚನಾತ್ ದ್ರೋಣಕಲಶಸ್ಯೋಪರಿ ಈಷಯೋರಧಸ್ತಾತ್ ಯಥಾ ಪವಿತ್ರಂ ಕ್ರಿಯತೇ ತಥೋಪಾಯಃ ಕರ್ತವ್ಯಃ । ಶಕಟಸ್ಯೋಪರಿ ಪವಿತ್ರವಿತಾನಮಿತಿ ಕೇಚಿತ್ ।</p>
<p>೨. ಪ್ರತಿಪ್ರಸ್ಥಾತುಃ ಹಸ್ತಾದಧ್ವರ್ಯುಃ ಪುನರ್ಗ್ರಹಮಾದಾಯ ಇತ್ಯರ್ಥಃ ।
೧. ಯದಿ ಧಿಷ್ಣಿಯಾನಾಂ ನಿವಪನಕಾಲೇ ಮಂತ್ರೇಣ ಉಪಸ್ಥಾನಮಪಿ ಕೃತಂ ಸ್ಯಾತ್ ತದಾ ಮಂತ್ರೇಣೈವ ವ್ಯಾಘಾರಣಂ ಕುರ್ಯಾತ್ । ಅನ್ಯಥಾ ತೂಷ್ಣೀಮ್ ।</p>
<p>೨. ಅತ್ರ ದರ್ಶಪೂರ್ಣಮಾಸವತ್ ದಕ್ಷಿಣಾಮುತ್ತರಾಂ ಚ ನಾಸ್ತಿ
೧. ಅವಸೃಜ್ಯ ಇತಿ ಪಾಠಾಂತರಮ್ । ೨. ಹಿಮಾ ವಾಯೋ ರಾಧಾಂಸೀತ್ । ಇತಿ ಅ, ಹ ಪಾಠಃ ।</p>
<p>೧. ಭರತಮುದ್ಧರೇ ಮನುಷಿಂಚಾವದಾನಾನಿ ವಃ ಇತಿ ಪಾಠಾಂತರಮ್ ।</p>
<p>೧. ಜ್ಯೇಷ್ಠಮಮರ್ತ್ಯಂ ಇತಿ ಪಾಠಾಂತರಮ್ ।</p>
<p>೨. ಅಸ್ಮದ್ರಾಮೀಣಸ್ಯ ೪೮೫ ತಮಕ್ರಮಾಂಕಸ್ಯ ನೂತನ ಹಸ್ತಪ್ರತೌ ವೃಷ್ಣ್ಯಸ್ತೇ ವೃಷ್ಣ್ಯꣳಶವೋ ಇತಿ ಪಾಠೋ ವರ್ತತೇ ತಥಾ ವೃಷೇದಸ್ಯಶ್ವೋ ನ ಚಕ್ರದೋ ಇತಿ ಸಂಧಿಪಾಠೋ ಅಸ್ತಿ । ಅಸ್ಮದ್ಗ್ರಾಮೀಣಸ್ಯೈವ ೪೨೭ ತಮ ಕ್ರಮಾಂಕಸ್ಯ ಪುರಾತನಹಸ್ತಪ್ರತೌ ತು ಅಸ್ಮಾಭಿರಧೀಯಮಾನಃ ಪಾಠಃ ಅಸ್ತಿ ।
೩. ಸಂಗಾಯಂತೋ ಸಮರ್ವತಃ ಇತಿ ಪಾಠಾಂತರಮ್ ।
೧. ಹೋಮಃ ಇತಿ ಶೇಷಃ ೨. ಸಶೇಷಮ್ ।</p>
<p>೧. ವಿಲಿಖಂತಾವಿವೋತ್ತರವೇದಿಮ್ ।</p>
<p>೧. ಚತುರ್ಧಾಕರಣಮಿತಿ ಅಸ್ಮದ್ಗ್ರಾಮೀಣಪಾಠಃ । ೨. ಪಶ್ಚಿಮೇ ಭಾಗೇ।</p>
<p>೧. ಹೇಡ ಯಕ್ಷ್ವ ಇತಿ ಪಾಠಾಂತರಮ್ ।</p>
<p>೧. ಪಶುಪುರೋಡಾಶಂ ನಿರುಪ್ಯಸವನೀಯಾನ್ನಿರ್ವಪತೀತ್ಯರ್ಥಃ ।</p>
<p>೨. ಪ್ರಾತಸ್ಸವನೇ ಉಪಹಿತಾನಿ ಕಪಾಲಾನಿ ತಥೈವ ಅನುದ್ವಾಸಿತಾನಿ ತಿಷ್ಠಂತಿ । ತೇಷ್ವೇವ ಕಪಾಲೇಷು ಅಂಗಾರಾಧ್ಯೂಹನಾದಿ ಕರ್ಮ ಕರೋತೀತ್ಯರ್ಥಃ । ತೃತೀಯಸವನೇಽಪಿ ಏವಮೇವ ಕರ್ಮಕ್ರಮಃ । ತೃತೀಯಸವನಾಂತೇ ಕಪಾಲಾನಿ ಉದ್ವಾಸಿತಾನಿ ಭವಂತಿ ।
೧. ಹರಿಣ್ಯಸ್ಯ ರಘುಷ್ಯತೋಽಧಿಶೀರ್ಷಣಿ ಭೇಷಜಮ್ । ಇತಿ ಪಾಠಾಂತರಮ್ ।</p>
<p>೨. ಪಡ್ಭಿಶ್ಚತುರ್ಭಿರಕ್ರಮೀತ್ । ಇತಿ ಪಾಠಾಂತರಮ್ ।
೧. ಆಜ್ಯೇನ ಉಪಾಂಶೂಭಯತಃ ಯಾಗಪಕ್ಷೇ ಪ್ರಥಮಂ ಧ್ರೌವಾಜ್ಯಂ ಚತುರ್ಗೃಹೀತಂ ಗೃಹೀತ್ವಾ ದಕ್ಷಿಣಾತಿಕ್ರಮ್ಯ ಘೃತಸ್ಯ ಯಜ ಇತಿ ಸಂಪ್ರೇಷ್ಯತಿ । ವಷಟ್ಕೃತೇ ಜುಹೋತಿ । ಯಜಮಾನಃ - ಅಗ್ನಾವಿಷ್ಣುಭ್ಯಾಮಿದಮ್ । ದಬ್ಧಿರಸಿ ಪ್ರತ್ಯಾಕ್ರಮ್ಯ ಸೌಮ್ಯಮಿಷ್ಟ್ವಾ ಪುನಶ್ಚತರ್ಗೃಹೀತಂ ಗೃಹೀತ್ವಾ ಪುನಃ ಘೃತಸ್ಯ ಯಜ ಇತಿ ಸಂಪ್ರೇಷ್ಯತಿ । ವಷಟ್ಕೃತೇ ಜುಹೋತಿ । ಯಜಮಾನಃ - ಅಗ್ನಾವಿಷ್ಣುಭ್ಯಾಮಿದಮ್ । ದಬ್ಧಿರಸಿ ।</p>
<p>೧. ಅಭ್ಯಗ್ರಂ - ತ್ವರಿತಮ್ ।</p>
<p>೧. ಅಧ್ವರ್ಯುಬ್ರಹ್ಮಯಜಮಾನ ಸದಸ್ಯ ಪ್ರತಿಪ್ರಸ್ಥಾತೄಣಾಮ್ ।</p>
<p>೧. ಸಹಸ್ರಂ ಬ್ರಾಹ್ಮಣಾಗ್ಗ್ ಸ್ತರ್ಪಯಿತವೈ ಇತಿ ಅಸ್ಮದ್ಗ್ರಾಮೀಣ ಪಾಠಃ ।</p>
<p>೧. ತೂಷ್ಣೀಂ ಸ್ಫ್ಯಮಾದಾಯ ಪ್ರೋಕ್ಷಣೀಶೇಷಂ ಸದೋಹವಿರ್ಧಾನಯೋರ್ಮಧ್ಯೇ ನಿಧಾಯ ಸ್ಫ್ಯಂ ತಿರ್ಯಂಚಂ ಸ್ತಬ್ಧ್ವಾ ಸಂಪ್ರೇಷ್ಯತಿ ಸ್ರುವಂ ಚ ಸ್ರುಚಶ್ಚ ಸಂಮೃಡ್ಢ್ಯಾಜ್ಯೇನೋದೇ೩ಹಿ । ಇತಿ ಪಾಠಾಂತರಮ್ ।</p>
<p>೧. ಅಪಬರ್ಹಿಷಃ ಪ್ರಯಾಜಾನ್ ಯಜತೀತಿ ವಚನಾತ್ ।</p>
<p>೧. ಯದಾಜ್ಯಭಾಗಪ್ರಭೃತಿ ತದಾ ವಾಜಿನಾಂತಾ ಆಶ್ವಲಾಯನವಚನಾತ್ ।</p>
<p>೧. ಸವ್ಯೇನಾನ್ವಾರಭಂತೇ ಇತಿ ಅ. ಹ. ಪಾಠಃ ।</p>
<p>೧. ಆಶ್ವಲಾಯನಹೋತಾ ಚೇತ್ ಯಜಮಾನಃ ಅಸ್ಯಾಮಿಷ್ಟೌ ಹೋತೃಭ್ರೇಷಪ್ರಾಯಶ್ಚಿತ್ತಂ ಕರಿಷ್ಯೇ । ಹೋತ್ರಾ ಪ್ರಾಯಶ್ಚಿತ್ತಾಹುತಿಷು ಹೂಯಮಾನೇಷು ಯಥಾಲಿಂಗಂ ತ್ಯಾಗಂ ಕರೊತಿ ।</p>
<p>ಅಗ್ನಿಹೋತ್ರಪ್ರಯೋಗಃ</p>
<p>ಅಗ್ನಿಹೋತ್ರಪ್ರಯೋಗಃ</p>
<p>ಅಗ್ನಿಹೋತ್ರಪ್ರಯೋಗಃ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವೈಶ್ವದೇವಂ ಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ವರುಣಪ್ರಘಾಸಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಸಾಕಮೇಧಾಃ</p>
<p>ಚಾತುರ್ಮಾಸ್ಯಪ್ರಯೋಗೇ ಶುನಾಸೀರೀಯಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ಶುನಾಸೀರೀಯಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ಶುನಾಸೀರೀಯಪರ್ವ</p>
<p>ಚಾತುರ್ಮಾಸ್ಯಪ್ರಯೋಗೇ ಶುನಾಸೀರೀಯಪರ್ವ</p>
<p>ಚಾತುರ್ಮಾಸ್ಯಾನಾಮನುಷ್ಠಾನ ವಿಧಯಃ</p>
<p>॥ ಅಗ್ನಿಷ್ಟೋಮಕ್ಕೆ ಬೇಕಾದ ಸಂಭಾರಗಳು ॥</p>
<p>ಅಗ್ನ್ಯಾಧಾನಸ್ಯ ಸಂಭಾರಾಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ಚಾತುರ್ಮಾಸ್ಯಾನಾಮನುಷ್ಠಾನ ವಿಧಯಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ನಿರೂಢಪಶುಬಂಧಪ್ರಯೋಗಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಾತಸ್ಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಪ್ರಥಮೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ದ್ವಿತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯೋಽಧ್ಯಾಯಃ</p>
<p>ಅಗ್ನಿಷ್ಟೋಮಪ್ರಯೋಗೇ ಮಾಧ್ಯಂದಿನಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಮಾಧ್ಯಂದಿನಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಮಾಧ್ಯಂದಿನಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಮಾಧ್ಯಂದಿನಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಮಾಧ್ಯಂದಿನಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಮಾಧ್ಯಂದಿನಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಮಾಧ್ಯಂದಿನಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಮಾಧ್ಯಂದಿನಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ಮಾಧ್ಯಂದಿನಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಅಗ್ನಿಷ್ಟೋಮಪ್ರಯೋಗೇ ತೃತೀಯಸವನಮ್</p>
<p>ಆಶ್ವಲಾಯನ ಮಧುಪರ್ಕಃ</p>
<p>ಆಪಸ್ತಂಬೀಯ ಮಧುಪರ್ಕಃ</p>
<p>ಆಪಸ್ತಂಬೀಯ ಮಧುಪರ್ಕಃ</p>
<p>೧. ಯೌ ವಾಮಾತ್ಮಾನೋ ಪಶುಷು ಪ್ರವಿಷ್ಟೌ ದೇವಾನಾಂ ವಿಷ್ಠಾಮನುಯೌ ವಿತಸ್ಥಾತೇ । ಆತ್ಮನ್ವಂತೌ ಸೋಮ ಘೃತವಂತೌ ಹಿ ಭೂತ್ವಾ ದೇವಾನ್ಗಚ್ಛತꣳ ಸುವರ್ವಿಂದತಂ ಯಜಮಾನಾಯ ಮಹ್ಯಮ್ ॥</p>
<p>೧. ಯೇ ವ ಆತ್ಮಾನೋ ಪಶುಷು ಪ್ರವಿಷ್ಟಾ ದೇವಾನಾಂ ವಿಷ್ಠಾಮನುಯೇ ವಿತಸ್ಥಿರೇ । ಆತ್ಮನ್ವಂತಸ್ಸೋಮ ಘೃತವಂತ ಹಿ ಭೂತ್ವಾ ದೇವಾನ್ಗಚ್ಛತ ಸುವರ್ವಿಂದತ ಯಜಮಾನಾಯ ಮಹ್ಯಮ್ ॥</p>
<p>॥ ಅಥ ದರ್ಶಪೂರ್ಣಮಾಸೇಷ್ಟಿ ಪ್ರಯೋಗ: ॥</p>
<p>॥ ಅಥ ಪ್ರಥಮೋಽಧ್ಯಾಯಃ ॥</p>
<p>ಸಂಕಲ್ಪಃ, ಋತ್ವಿಗ್ವರಣಂ ಚ :-</p>
<p>ಅಥಾತೋ ದರ್ಶಪೂರ್ಣಮಾಸೌ ವ್ಯಾಖ್ಯಾಸ್ಯಾಮ: । ಪ್ರಾತರಗ್ನಿಹೋತ್ರಂ ಹುತ್ವಾ । ದರ್ಭೇಷ್ವಾಸೀನೋ ದರ್ಭಾನ್ಧಾರಯಮಾಣ: ಪವಿತ್ರಪಾಣಿ: ಪತ್ನ್ಯಾ ಸಹ ಪ್ರಾಣಾನಾಯಮ್ಯ । ಮಮೋಪಾತ್ತ ಸಕಲ ದುರಿತಕ್ಷಯದ್ವಾರಾ ಶ್ರೀ ಪರಮೇಶ್ವರ ಪ್ರೀತ್ಯರ್ಥಂ ದರ್ಶೇನ ಯಕ್ಷ್ಯೇ । ಅನುನಿರ್ವಾಪ್ಯೈನ್ದ್ರವೈಮೃಧೇನ ಸಹ ಪೂರ್ಣಮಾಸೇನ ಯಕ್ಷ್ಯೇ ಇತಿ ವಾ ಸಂಕಲ್ಪ್ಯ೧ । ತತೋ ವಪನಮ್ । ಅಪ್ಯಲ್ಪಶೋ ಲೋಮಾನಿ ವಾಪಯತೇ ಇತಿ ವಾಜಸನೇಯಕಮ್ । ವಿದ್ಯುದಸಿ ವಿದ್ಯ ಮೇ ಪಾಪ್ಮಾನಮೃತಾತ್ ಸತ್ಯಮುಪೈಮಿ ಯಕ್ಷ್ಯಮಾಣೋಽಪ ಉಪಸ್ಪೃಶತಿ । ಅಸ್ಯಾಂ ದರ್ಶೇಷ್ಟ್ಯಾಂ ಅಧ್ವರ್ಯುಂ ತ್ವಾಂ ವೃಣೀಮಹೇ ಅಧ್ವರ್ಯುಂ ವೃಣೋತಿ । ಏವಂ ಬ್ರಹ್ಮಾಣಂ ಹೋತಾರಂ ಆಗ್ನೀಧ್ರಂ ಚ ।</p>
<p>ಅಗ್ನ್ಯನ್ವಾಧಾನಮ್ :-</p>
<p>ಅಧ್ವರ್ಯು: - ವೃತೋಽಸ್ಮಿ ಕರಿಷ್ಯಾಮೀತಿ ಪ್ರತಿವಚನಮ್ । ಗಾರ್ಹಪತ್ಯಾದಾಹವನೀಯಾರ್ಥಂ ಜ್ವಲಂತಮಗ್ನಿಮುದ್ಧೃತ್ಯ । ತೂಷ್ಣೀಂ ದಕ್ಷಿಣಾಗ್ನಿಂ ಪ್ರಣೀಯ । ಆಹವನೀಯಂ ಪ್ರಣಯತಿ । ವಿಹಾರಸ್ಯೋತ್ತರತ ಉಪವಿಶ್ಯ । ದೇವಾ ಗಾತುವಿದೋ ಗಾತುಂ ಯಜ್ಞಾಯ ವಿನ್ದತ । ಮನಸಸ್ಪತಿನಾ ದೇವೇನ ವಾತಾದ್ಯಜ್ಞಃ ಪ್ರಯುಜ್ಯತಾಮ್ ಇತಿ ಜಪಿತ್ವಾ । ಮಮಾಗ್ನೇ ವರ್ಚೋ ವಿಹವೇಷ್ವಸ್ತು ವಯಂ ತ್ವೇನ್ಧಾನಾಸ್ತನುವಂ ಪುಷೇಮ । ಮಹ್ಯಂ ನಮನ್ತಾಂ ಪ್ರದಿಶಶ್ಚತಸ್ರಸ್ತ್ವಯಾಧ್ಯಕ್ಷೇಣ ಪೃತನಾ ಜಯೇಮ ಆಹವನೀಯ-ಮುಪಸಮಿನ್ಧೇ ।</p>
<p>ಯಜಮಾನ: - ಅಗ್ನಿಂ ಗೃಹ್ಣಾಮಿ ಸುರಥಂ ಯೋ ಮಯೋಭೂರ್ಯ ಉದ್ಯನ್ತಮಾರೋಹತಿ ಸೂರ್ಯಮಹ್ನೇ । ಆದಿತ್ಯಂ ಜ್ಯೋತಿಷಾಂ ಜ್ಯೋತಿರುತ್ತಮಗ್ಗ್ ಶ್ವೋ ಯಜ್ಞಾಯ ರಮತಾಂ ದೇವತಾಭ್ಯಃ ॥ ವಸೂನ್ರುದ್ರಾನಾದಿತ್ಯಾನಿಂದ್ರೇಣ ಸಹ ದೇವತಾಃ । ತಾಃ ಪೂರ್ವಃ ಪರಿಗೃಹ್ಣಾಮಿ ಸ್ವ ಆಯತನೇ ಮನೀಷಯಾ ॥ ಇಮಾಮೂರ್ಜಂ ಪಂಚದಶೀಂ ಯೇ ಪ್ರವಿಷ್ಟಾಸ್ತಾನ್ದೇವಾನ್ಪರಿಗೃಹ್ಣಾಮಿ ಪೂರ್ವಃ । ಅಗ್ನಿರ್ಹವ್ಯವಾಡಿಹ ತಾನಾವಹತು । ಪೌರ್ಣಮಾಸꣳ ಹವಿರಿದಮೇಷಾಂ ಮಯಿ ಇತಿ ಪೌರ್ಣಮಾಸ್ಯಾಮ್ । ಇಮಾಮೂರ್ಜಂ ಪಂಚದಶೀಂ ಯೇ ಪ್ರವಿಷ್ಟಾಸ್ತಾನ್ದೇವಾನ್ಪರಿಗೃಹ್ಣಾಮಿ ಪೂರ್ವಃ । ಅಗ್ನಿರ್ಹವ್ಯವಾಡಿಹ ತಾನಾವಹತು । ಆಮಾವಾಸ್ಯꣳ ಹವಿರಿದಮೇಷಾಂ ಮಯಿ ಇತ್ಯಮಾವಾಸ್ಯಾಯಾಮ್ । ಯಥಾ -ಲಿಙ್ಗಮಾಹವನೀಯೇಽನ್ವಾಧೀಯಮಾನೇ ಜಪತಿ । ಅನ್ತರಾಗ್ನೀ ಪಶವೋ ದೇವಸꣳಸದಮಾಗಮನ್ । ತಾನ್ಪೂರ್ವಃ ಪರಿಗೃಹ್ಣಾಮಿ ಸ್ವ ಆಯತನೇ ಮನೀಷಯಾ ಅನ್ತರಾಗ್ನೀ ತಿಷ್ಠನ್ ಜಪತಿ ।</p>
<p>ಅಧ್ವರ್ಯುಃ - ಮಮ ದೇವಾ ವಿಹವೇ ಸನ್ತು ಸರ್ವ ಇನ್ದ್ರಾವನ್ತೋ ಮರುತೋ ವಿಷ್ಣುರಗ್ನಿಃ । ಮಮಾನ್ತರಿಕ್ಷಮುರು ಗೋಪಮಸ್ತು ಮಹ್ಯಂ ವಾತಃ ಪವತಾಂ ಕಾಮೇ ಅಸ್ಮಿನ್ ಗಾರ್ಹಪತ್ಯಮುಪಸಮಿನ್ಧೇ</p>
<p>ಯಜಮಾನಃ - ಇಹ ಪ್ರಜಾ ವಿಶ್ವರೂಪಾ ರಮನ್ತಾಮಗ್ನಿಂ ಗೃಹಪತಿಮಭಿಸಂವಸನಾಃ । ತಾಃ ಪೂರ್ವಃ ಪರಿಗೃಹ್ಣಾಮಿ ಸ್ವ ಆಯತನೇ ಮನೀಷಯಾ ॥ ಇಹ ಪಶವೋ ವಿಶ್ವರೂಪಾ ರಮನ್ತಾಮಗ್ನಿಂ ಗೃಹಪತಿಮಭಿಸಂವಸನಾಃ । ತಾನ್ಪೂರ್ವಃ ಪರಿಗೃಹ್ಣಾಮಿ ಸ್ವ ಆಯತನೇ ಮನೀಷಯಾ ಗಾರ್ಹಪತ್ಯೇ ಅನ್ವಾಧೀಯಮಾನೇ ಜಪತಿ ।</p>
<p>ಅಧ್ವರ್ಯುಃ - ಮಯಿ ದೇವಾ ದ್ರವಿಣಮಾಯಜನ್ತಾಂ ಮಯ್ಯಾಶೀರಸ್ತು ಮಯಿ ದೇವಹೂತಿಃ । ದೈವ್ಯಾ ಹೋತಾರಾವನಿಷನ್ತ ಪೂರ್ವೇಽರಿಷ್ಟಾಸ್ಸ್ಯಾಮ ತನುವಾ ಸುವೀರಾಃ ದಕ್ಷಿಣಾಗ್ನಿಮುಪಸಮಿನ್ಧೇ ।</p>
<p>ಯಜಮಾನಃ - ಅಯಂ ಪಿತೃಣಾಮಗ್ನಿರವಾಡ್ಢವ್ಯಾ ಪಿತೃಭ್ಯ ಆ । ತಂ ಪೂರ್ವಃ ಪರಿಗೃಹ್ಣಾಮ್ಯವಿಷಂ ನಃ ಪಿತುಂ ಕರತ್ ಅನ್ವಾಹಾರ್ಯಪಚನೇ ಅನ್ವಾಧೀಯಮಾನೇ ಜಪತಿ । ವಿಹಾರಸ್ಯೋತ್ತರತ ಉಪವಿಶ್ಯ । ಇದಮಹಮಗ್ನಿಜ್ಯೇಷ್ಠೇಭ್ಯೋ ವಸುಭ್ಯೋ ಯಜ್ಞಂ ಪ್ರಬವೀಮೀದಮಹಮಿನ್ದ್ರಜ್ಯೇಷ್ಠೇಭ್ಯೋ ರುದ್ರೇಭ್ಯೋ ಯಜ್ಞಂ ಪ್ರಬವೀಮೀದಮಹಂ ವರುಣಜ್ಯೇಷ್ಠೇಭ್ಯ ಆದಿತ್ಯೇಭ್ಯೋ ಯಜ್ಞಂ ಪ್ರಬ್ರವೀಮಿ ಅನ್ವಾಹಿತೇಷು ಜಪತಿ ।</p>
<p>ಶಾಖಾಹರಣಂ ವತ್ಸಾಪಾಕರಣಂ ಚ :-</p>
<p>ಅಧ್ವರ್ಯುಃ - ಅಮಾವಾಸ್ಯಾಯಾಂ ಸನ್ನಯತಃ ಪಲಾಶಶಾಖಾಂ ಶಮೀಶಾಖಾಂ ವಾ ಆಹರತಿ । ಬಹುಪರ್ಣಾಂ ಬಹುಶಾಖಾಂ ಅಪ್ರತಿಶುಷ್ಕಾಗ್ರಾಮಸುಷಿರಾಮ್ । ಇಷೇ ತ್ವೋರ್ಜೇ ತ್ವಾ ಶಾಖಾಮಾಚ್ಛಿನತ್ತಿ । ಅಪ ಉಪಸ್ಪೃಶ್ಯ೧ । ಇಮಾಂ ಪ್ರಾಚೀಮುದೀಚೀಮಿಷಮೂರ್ಜಮಭಿಸಗ್ಗ್ಸ್ಕೃತಾಮ್ । ಬಹುಪರ್ಣಾಮಶುಷ್ಕಾಗ್ರಾꣳ ಹರಾಮಿ ಪಶುಪಾಮಹಂ ಆಹರತಿ । ವಾಯವ ಸ್ಸ್ಥೋಪಾಯವಸ್ಸ್ಥ ತಯಾ ಷಟ್ಕೃತ್ವೋ ಷಡವರಾರ್ಧ್ಯಾನ್ ವತ್ಸಾನಪಾಕರೋತಿ ।</p>
<p>ವ್ರತೋಪಾಯನಮ್ :-</p>
<p>ಯಜಮಾನಃ - ಪಯಸ್ವತೀರೋಷಧಯಃ ಪಯಸ್ವದ್ವೀರುಧಾಂ ಪಯಃ । ಅಪಾಂ ಪಯಸೋ ಯತ್ಪಯಸ್ತೇನ ಮಾಮಿನ್ದ್ರ ಸꣳಸೃಜ । ಅಪ ಆಚಾಮತಿ ಅಪ ಉಪಸ್ಪೃಶತಿ ಚ೨ । ಏವಂ ಪತ್ನೀ ಚ ।</p>
<p>ಅನ್ವಾಧಾನೇ ಕೃತೇ ಪೂರ್ವಂ ಶಾಖಾಭೋಜನಮೇವ ಚ ।</p>
<p>ವತ್ಸಾನಾಂ ಬನ್ಧನಂ ಚೈವ ವ್ರತಂ ಬರ್ಹಿಸ್ತಥೈವ ಚ ॥</p>
<p>ಅನ್ವಾಧಾನೇಽಶನಂ ಬರ್ಹಿರ್ವ್ರತಂ ಮುಷ್ಟೀಧ್ಮಬನ್ಧನೇ ।</p>
<p>ವೇದೋಪವೇಷಾಽಲಂಕಾರಾಃ ಪೌರ್ಣಮಾಸ್ಯಾ ಯಥಾಕ್ರಮಮ್ ॥</p>
<p>ಅಪರೇಣಾಹವನೀಯಂ ದಕ್ಷಿಣಾತಿಕ್ರಾಮತಿ । ಏಷ ಏವಾತ ಊರ್ಧ್ವಂ ಯಜಮಾನಸ್ಯ ಸಂಚರೋ ಭವತಿ । ದಕ್ಷಿಣೇನಾಹವನೀಯಮುಪಸ್ಥಾಯ । ವ್ರತꣳ ಸಮುದ್ರಸ್ತದುಪೈಷ್ಯಾಮಿ ಸಮುದ್ರಂ ಮನಸಾ ಧ್ಯಾತ್ವಾ । ಅಗ್ನೀನ್ ದೇವಾನಭಿಸನ್ಧಾಯ । ಅಗ್ನೇ ವ್ರತಪತೇ ವ್ರತಂ ಚರಿಷ್ಯಾಮಿ ತಚ್ಛಕೇಯಂ ತನ್ಮೇ ರಾಧ್ಯತಾಮ್ । ವಾಯೋ ವ್ರತಪತೇ ವ್ರತಂ ಚರಿಷ್ಯಾಮಿ ತಚ್ಛಕೇಯಂ ತನ್ಮೇ ರಾಧ್ಯತಾಮ್ । ಆದಿತ್ಯ ವ್ರತಪತೇ ವ್ರತಂ ಚರಿಷ್ಯಾಮಿ ತಚ್ಛಕೇಯಂ ತನ್ಮೇ ರಾಧ್ಯತಾಮ್ । ವ್ರತಾನಾಂ ವ್ರತಪತೇ ವ್ರತಂ ಚರಿಷ್ಯಾಮಿ ತಚ್ಛಕೇಯಂ ತನ್ಮೇ ರಾಧ್ಯತಾಮ್ ಇತಿ ಜಪಿತ್ವಾ । ಸಂರಾಡಸಿ ವ್ರತಪಾ ಅಸಿ ವ್ರತಪತಿರಸಿ ತತ್ತೇ ಪ್ರಬ್ರವೀಮಿ ತಚ್ಛಕೇಯಂ ತೇನ ಶಕೇಯಂ ತೇನ ರಾಧ್ಯಾಸಮ್ ಆದಿತ್ಯಮುಪತಿಷ್ಠತೇ । ಯದ್ಯಸ್ತಮಿತೇ ವ್ರತಮುಪೇಯಾದಾಹವನೀಯಮುಪತಿಷ್ಠನ್ ಏತದ್ಯಜುರ್ಜಪೇತ್ ।</p>
<p>ಗಾಃ ಪ್ರಸ್ಥಾಪನಮ್ :-</p>
<p>ಅಧ್ವರ್ಯುಃ - ದೇವೋ ವಸ್ಸವಿತಾ ಪ್ರಾರ್ಪಯತು ಶ್ರೇಷ್ಠತಮಾಯ ಕರ್ಮಣ ಆ ಪ್ಯಾಯಧ್ವಮಘ್ನಿಯಾ ಇನ್ದ್ರಾಯ ದೇವಭಾಗಂ ಊರ್ಜಸ್ವತೀಃ ಪಯಸ್ವತೀಃ ಪ್ರಜಾವತೀರನಮೀವಾ ಅಯಕ್ಷ್ಮಾ ಮಾ ವಸ್ತೇನ ಈಶತ ಮಾಘಶꣳಸಃ । ದೇವೋ ವಸ್ಸವಿತಾ &mdash; ಮಹೇನ್ದ್ರಾಯ ದೇವಭಾಗಂ &mdash; ಮಾಘಶꣳಸಃ೧ ಶಾಖಯಾ ಗೋಚರಾಯ ಗಾಃ ಪ್ರಸ್ಥಾಪಯತಿ । ಪ್ರಸ್ಥಿತಾನಾಮೇಕಾಂ ಶಾಖಯೋಪಸ್ಪೃಶತಿ । ಶುದ್ಧಾ ಅಪಸ್ಸುಪ್ರಪಾಣೇ ಪಿಬನ್ತೀಶ್ಶತಮಿನ್ದ್ರಾಯ ಶರದೋ ದುಹಾನಾಃ । ರುದ್ರಸ್ಯ ಹೇತಿಃ ಪರಿ ವೋ ವೃಣಕ್ತು ಪ್ರಸ್ಥಿತಾ ಅನುಮನ್ತ್ರಯತೇ । ಧ್ರುವಾ ಅಸ್ಮಿನ್ ಗೋಪತೌ ಸ್ಯಾತ ಬಹ್ವೀಃ ಯಜಮಾನಸ್ಯ ಗೃಹಾನಭ್ಯೈತಿ । ಯಜಮಾನಸ್ಯ ಪಶೂನ್ಪಾಹಿ ಅಗ್ನಿಷ್ಠೇ ಅನಸ್ಯಗ್ನ್ಯಗಾರೇ ವಾ ಪುರಸ್ತಾತ್ಪ್ರತೀಚೀಂ ಶಾಖಾಮುಪಗೂಹತಿ ಪಶ್ಚಾತ್ ಪ್ರಾಚೀಂ ವಾ ।</p>
<p>ಇಧ್ಮಾಬರ್ಹಿರಾಹರಣಮ್ :-</p>
<p>ಉತ್ತರೇಣ ಗಾರ್ಹಪತ್ಯಮಸಿದೋ ನಿಹಿತೋ ಭವತಿ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋ-ರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಾದದೇ ಅಸಿದಮಾದಾಯ । ಯಜ್ಞಸ್ಯ ಘೋಷದಸಿ ಗಾರ್ಹಪತ್ಯಮಭಿ-ಮನ್ತ್ರ್ಯ । ಪ್ರತ್ಯುಷ್ಟꣳ ರಕ್ಷಃ ಪ್ರತ್ಯುಷ್ಟಾ ಅರಾತಯಃ ಗಾರ್ಹಪತ್ಯೇ ಪ್ರತಿತಪ್ಯ । ಪ್ರೇಯಮಗಾದ್ಧಿಷಣಾ ಬರ್ಹಿರಚ್ಛ ಮನುನಾ ಕೃತಾ ಸ್ವಧಯಾ ವಿತಷ್ಟಾ ತ ಆವಹನ್ತಿ ಕವಯಃ ಪುರಸ್ತಾದ್ದೇವೇಭ್ಯೋ ಜುಷ್ಟಮಿಹ ಬರ್ಹಿರಾಸದೇ । ಉರ್ವನ್ತರಿಕ್ಷಮನ್ವಿಹಿ ಅಸಿದಮುದಕಕಮಂಡಲುಂ ಚಾದಾಯ ದರ್ಭದೇಶಂ ಗಚ್ಛತಿ । ಪ್ರಾಚೀಮುದೀಚೀಂ ವಾ ದಿಶಮಭಿಪ್ರವ್ರಜ್ಯ ಯತಃಕುತಶ್ಚಿದ್ದರ್ಭಮಯಂ ಬರ್ಹಿರಾಹರತಿ । ದೇವಾನಾಂ ಪರಿಷೂತಮಸಿ ವರ್ಷವೃದ್ಧಮಸಿ ದರ್ಭಾನ್ ಪರಿಷೌತಿ । ಅತಿಸೃಷ್ಟೋ ಗವಾಂ ಭಾಗಃ ಏಕಾಂ ದ್ವೇ ತಿಸ್ರೋ ವಾ ನಾಡೀರುತ್ಸೃಜತಿ । ಇದಂ ದೇವಾನಾಮ್ ಪರಿಷೂತಾನಭಿಮೃಶತಿ । ಇದಂ ಪಶೂನಾಮ್ ಅತಿಸೃಷ್ಟಾನ್ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಂ ಬರ್ಹಿರ್ದೇವಸದನಮಾರಭೇ ವಿಶಾಖೇಷು ದರ್ಭಾನಾರಭತೇ । ದೇವಬರ್ಹಿರ್ಮಾ ತ್ವಾನ್ವಙ್ಮಾ ತಿರ್ಯಕ್ ವಾಮೇನ ಸಂಯಚ್ಛತಿ । ಪರ್ವ ತೇ ರಾಧ್ಯಾಸಮ್ ಅಸಿದಮಧಿನಿದಧಾತಿ । ಆಚ್ಛೇತ್ತಾ ತೇ ಮಾ ರಿಷಮ್ ಆಚ್ಛಿನತ್ಯಪ ಉಪಸ್ಪೃಶ್ಯ । ಪೃಥಿವ್ಯಾಸ್ಸಂಪೃಚಃ ಪಾಹಿ ಅನಧೋ ನಿದಧಾತಿ । ಸನ್ನಖಂ ಮುಷ್ಟಿಂ ಲುನೋತಿ । ಸ ಪ್ರಸ್ತರಃ । ಏವಂ ದೇವಸ್ಯ ತ್ವೇತ್ಯಾದಿ ಪೃಥಿವ್ಯಾಸ್ಸಂಪೃಚಃ ಪಾಹೀತ್ಯನ್ತಂ ತ್ರಿರಾವರ್ತತೇ । ತದೇಕಂ ನಿಧನಮ್ । ಏವಂ ತ್ರೀಣಿ ನಿಧನಾನಿ ಲುನೋತಿ । ಪ್ರಸ್ತರಮೇವ ಮಂತ್ರೇಣ ದಾತಿ ತೂಷ್ಣೀಮಿತರದಿತಿ ವಾಜಸನೇಯಕಮ್ । ಸರ್ವಂ ಲುತ್ವಾ । ದೇವಬರ್ಹಿಶ್ಶತವಲ್​ಶಂ ವಿ ರೋಹ ಆಲವಾನಭಿಮೃಶತಿ । ಸಹಸ್ರವಲ್​ಶಾ ವಿ ವಯꣳ ರುಹೇಮ ಆತ್ಮಾನಂ ಪ್ರತ್ಯಭಿಮೃಶ್ಯ । ಅಪ ಉಪಸ್ಪೃಶ್ಯ । ಅದಿತ್ಯೈ ರಾಸ್ನಾಸಿ ತ್ರಿಧಾತು ಪಂಚಧಾತು ವಾ ಶುಲ್ಬಂ ಕರೋತಿ । ಅಯುಪಿತಾ ಯೋನಿಃ ಪ್ರತಿಸಂದಧಾತಿ । ಧಾತೌ ಧಾತೌ ಮನ್ತ್ರಾವೃತ್ತಿಃ । ಅದಿತ್ಯೈ ರಾಸ್ನಾಸಿ ಉದಗಗ್ರಂ ವಿತತ್ಯ । ಸುಸಂಭೃತಾ ತ್ವಾ ಸಂಭರಾಮಿ ತಸ್ಮಿನ್ಛೇದನಕ್ರಮೇಣ ನಿಧನಾನಿ ಸಂಭರತಿ । ಪ್ರತಿನಿಧನಂ ಮನ್ತ್ರಾವೃತ್ತಿಃ । ಪ್ರಾಗಗ್ರಂ ದಕ್ಷಿಣಾಪ್ರಾಗಗ್ರಂ ಪ್ರಾಗುದಗಗ್ರಂ ಚ ಸಂಭೃತ್ಯ । ಅಲುಭಿತಾ ಯೋನಿಃ ಉತ್ತಮೇ ನಿಧನೇ ಪ್ರಸ್ತರಮತ್ಯಾಧಾಯ । ಇನ್ದ್ರಾಣ್ಯೈ ಸನ್ನಹನಂ ಸನ್ನಹ್ಯತಿ । ಪೂಷಾ ತೇ ಗ್ರಂಥಿಂ ಗ್ರಥ್ನಾತು ಗ್ರಂಥಿಂ ಕರೋತಿ । ಸ ತೇ ಮಾಽಽಸ್ಥಾತ್ ಪುರಸ್ತಾತ್ಪ್ರತ್ಯಂಚಂ ಗ್ರನ್ಥಿಮುಪಗೂಹತಿ । ಪಶ್ಚಾತ್ಪ್ರಾಂಚಂ ವಾ । ಆಪಸ್ತ್ವಾಮಶ್ವಿನೌ ತ್ವಾ ಮೃಷಯಸ್ಸಪ್ತ ಮಾಮೃಜುಃ । ಬರ್ಹಿಸ್ಸೂರ್ಯಸ್ಯ ರಶ್ಮಿಭಿರುಷಸಾಂ ಕೇತುಮಾರಭೇ ಬರ್ಹಿರಾರಭತೇ । ಇನ್ದ್ರಸ್ಯ ತ್ವಾ ಬಾಹುಭ್ಯಾಮುದ್ಯಚ್ಛೇ ಉದ್ಯಚ್ಛತೇ । ಬೃಹಸ್ಪತೇರ್ಮೂರ್ಧ್ನಾ ಹರಾಮಿ ಶೀರ್ಷನ್ನಧಿ ನಿಧತ್ತೇ । ಪ್ರೇಯಮಗಾದ್ಧಿಷಣಾ ಬರ್ಹಿರಚ್ಛ ಮನುನಾ ಕೃತಾ ಸ್ವಧಯಾ ವಿತಷ್ಟಾ ತ ಆವಹನ್ತಿ ಕವಯಃ ಪುರಸ್ತಾದ್ದೇವೇಭ್ಯೋ ಜುಷ್ಟಮಿಹ ಬರ್ಹಿರಾಸದೇ । ಉರ್ವನ್ತರಿಕ್ಷಮನ್ವಿಹಿ ಪ್ರತ್ಯೇತ್ಯ । ಅದಿತ್ಯಾಸ್ತ್ವೋಪಸ್ಥೇ ಸಾದಯಾಮಿ ಅನ್ತರ್ವೇದಿ ಪರಿಧಿದೇಶೇ ಅನಧಸ್ಸಾದಯತಿ । ಅತ್ರ ಪೌರ್ಣಮಾಸ್ಯಾಂ ವ್ರತೋಪಾಯನಮ್ । ಪಯಸ್ವತೀರೋಷಧಯ ಇತ್ಯಾದಿತ್ಯೋಪಸ್ಥಾನಾನ್ತಮ್ ।</p>
<p>ಅಧ್ವರ್ಯುಃ - ಬರ್ಹಿರಸಿ ದೇವಂಗಮಮ್ ಆಸನ್ನಮಭಿಮನ್ತ್ರಯತೇ । ದೇವಂಗಮಮಸಿ ಅನಧೋ ನಿದಧಾತಿ । ಯಥಾ ಪ್ರಾಗುಪಸಾದಯೇತ್ । ತೂಷ್ಣೀಂ ದರ್ಭದೇಶಂ ಗತ್ವಾ । ಯಾ ಜಾತಾ ಓಷಧಯೋ ದೇವೇಭ್ಯಸ್ತ್ರಿಯುಗಂ ಪುರಾ । ತಾಸಾಂ ಪರ್ವ ರಾಧ್ಯಸಂ ಪರಿಸ್ತರಮಾಹರನ್ನ್ ಪರಿಸ್ತರಣ್ಯಾಮಸಿದಮಧಿ ನಿದಧಾತಿ । ಅಪಾಂ ಮೇಧ್ಯಂ ಯಜ್ಞಿಯꣳ ಸದೇವꣳ ಶಿವಮಸ್ತು ಮೇ । ಆಚ್ಛೇತ್ತಾ ವೋ ಮಾ ರಿಷಂ ಜೀವಾನಿ ಶರದಶ್ಶತಮ್ ಆಚ್ಛಿನತ್ಯಪ ಉಪಸ್ಪೃಶ್ಯ । ಅಪರಿಮಿತಾನಾಂ ಪರಿಮಿತಾಸ್ಸನ್ನಹ್ಯೇ ಸುಕೃತಾಯ ಕಮ್ । ಏನೋ ಮಾ ನಿ ಗಾಂ ಕತಮಚ್ಚನಾಹಂ ಪುನರುತ್ಥಾಯ ಬಹುಲಾ ಭವನ್ತು ಸನ್ನಹ್ಯತಿ । ಪರಿಸ್ತರಣ್ಯಾಮಸಿದಮಧಿನಿಧಾನ್ಯಾಚ್ಛೇದನೀ ಸನ್ನಹನೀತಿ ಯಥಾಲಿಂಗಂ ಕರೋತಿ೧ । ತೂಷ್ಣೀಂ ಪರಿಭೋಜನೀ-ಮುಲಪರಾಜೀಂ ಚ ಛಿತ್ವಾ ಅಪ ಉಪಸ್ಪೃಶ್ಯ । ಪೂರ್ವವತ್ತೂಷ್ಣೀಂ ಶುಲ್ಬಂ ಕೃತ್ವಾ, ಖಾದಿರಂ ಪಾಲಾಶಂ ವಾ ಏಕವಿಂಶತಿದಾರುಮಿಧ್ಮಂ ಕರೋತಿ । ತೂಷ್ಣೀಮಿಧ್ಮಂ ಛಿತ್ವಾ । ಅಪ ಉಪಸ್ಪೃಶ್ಯ । ಅದಿತ್ಯೈ ರಾಸ್ನಾಸಿ ಶುಲ್ಬಮುದಗಗ್ರಂ ವಿತತ್ಯ । ಯತ್ಕೃಷ್ಣೋ ರೂಪಂ ಕೃತ್ವಾ ಪ್ರಾವಿಶಸ್ತ್ವಂ ವನಸ್ಪತೀನ್ । ತತಸ್ತ್ವಾ-ಮೇಕವಿꣳಶತಿಧಾ ಸಂಭರಾಮಿ ಸುಸಂಭೃತಾ । ತ್ರೀನ್ ಪರಿಧೀಗ್ಸ್ತಿಸ್ರಸ್ಸಮಿಧೋ ಯಜ್ಞಾಯುರನು-ಸಂಚರಾನ್ । ಉಪವೇಷಂ ಮೇಕ್ಷಣಂ ಧೃಷ್ಟಿꣳ ಸಂಭರಾಮಿ ಸುಸಂಭೃತಾ ಶುಲ್ಬೇ ಇಧ್ಮಂ ಸಂಭರತಿ । ಕೃಷ್ಣೋಽಸ್ಯಾಖರೇಷ್ಠೋ ದೇವಪುರಶ್ಚರ ಸಘ್ಯಾಸಂ ತ್ವಾ ಸನ್ನಹ್ಯತ್ಯನಧೋ ನಿದಧಾತಿ । ಇಧ್ಮಪ್ರವ್ರಶ್ಚನಾನಿ ನಿದಧಾತಿ । ತ್ವಯಾ ವೇದಿಂ ವಿವಿದು: ಪೃಥಿವೀಂ ತ್ವಯಾ ಯಜ್ಞೋ ಜಾಯತೇ ವಿಶ್ವದಾನಿ: । ಅಚ್ಛಿದ್ರಂ ಯಜ್ಞಮನ್ವೇಷಿ ವಿದ್ವಾನ್ತ್ವಯಾ ಹೋತಾ ಸನ್ತನೋತ್ಯರ್ಧಮಾಸಾನ್ ದರ್ಭಾಣಾಂ ವೇದಂ ಕೃತ್ವಾ ಶುಲ್ಬಾತ್ಪ್ರಾದೇಶೇ ಪರಿವಾಸ್ಯ । ಅಪ ಉಪಸ್ಪೃಶ್ಯ । ವೇದಪರಿವಾಸನಾನಿ ನಿದಧಾತಿ । ಅಮಾವಾಸ್ಯಾಯಾಂ ವೇದೋ ವೇದಿ: । ಪ್ರಾಗುತ್ತರಾತ್ಪರಿಗ್ರಾಹಾತ್ಕೃತ್ವಾ । ಪೌರ್ಣಮಾಸ್ಯಾಂ ವೇದಂ ಕೃತ್ವೋಪವೇಷಃ । ಅನ್ತರ್ವೇದಿ ಶಾಖಾಯಾ: ಪಲಾಶಾನ್ಯಸರ್ವಾಣಿ ಪ್ರಶಾತ್ಯ । ಮೂಲತಶ್ಶಾಖಾಂ ಪರಿವಾಸ್ಯ ಉಪವೇಷಂ ಕರೋತಿ । ಶಾಖಾರಹಿತೇ ಯಸ್ಯಕಸ್ಯಚಿದ್ಯಜ್ಞಿಯಕಾಷ್ಠಸ್ಯೋಪವೇಷ: । ಉಪವೇಷೋಽಸಿ ಯಜ್ಞಾಯ ತ್ವಾಂ ಪರಿವೇಷಮಧಾರಯನ್ । ಇನ್ದ್ರಾಯ ಹವಿ: ಕೃಣ್ವನ್ತಶ್ಶಿವಶ್ಶಗ್ಮೋ ಭವಾಸಿ ನ: ಉಪವೇಷಂ ಕರೋತಿ । ತೃತೀಯಸ್ಯೈ ದಿವೋ ಗಾಯತ್ರಿಯಾ ಸೋಮ ಆಭೃತ: । ಸೋಮಪೀಥಾಯ ಸನ್ನಯಿತುಂ ವಕಲಮನ್ತರಮಾ ದದೇ ಪ್ರಥಮಪರಿವಾಸನಶಕಲಮಾದಾಯ । ಪ್ರಜ್ಞಾತಂ ನಿಧಾಯ । ತ್ರಿವೃದ್ದರ್ಭಮಯಂ ಪವಿತ್ರಂ ಕೃತ್ವಾ । ವಸೂನಾಂ ಪವಿತ್ರಮಸಿ ಶತಧಾರಂ ವಸೂನಾಂ ಪವಿತ್ರಮಸಿ ಸಹಸ್ರಧಾರಂ ಶಾಖಾಯಾಂ ಶಿಥಿಲಮವಸಜತಿ । ಮೂಲೇ ಮೂಲಾನ್ಯಗ್ರೇ ಅಗ್ರಾಣಿ, ನ ಗ್ರಂಥಿಂ ಕರೋತಿ ।</p>
<p>ಯಜಮಾನ: - ತ್ರಿವೃತ್ಪಲಾಶೇ ದರ್ಭ ಇಯಾನ್ಪ್ರಾದೇಶಸಂಮಿತ: । ಯಜ್ಞೇ ಪವಿತ್ರಂ ಪೋತೃತಮಂ ಪಯೋ ಹವ್ಯಂ ಕರೋತು ಮೇ । ಇಮೌ ಪ್ರಾಣಾಪಾನೌ ಯಜ್ಞಸ್ಯಾಂಗಾನಿ ಸರ್ವಶ: । ಆಪ್ಯಾಯಯನ್ತೌ ಸಂಚರತಾಂ ಪವಿತ್ರೇ ಹವ್ಯಶೋಧನೇ ಪವಿತ್ರೇ ಕ್ರಿಯಮಾಣೇ ಯಜಮಾನೋಽನುಮನ್ತ್ರಯತೇ । ಸಮೂಹನ್ತ್ಯಗ್ನ್ಯಗಾರಮ್ । ಉಪಲಿಂಪನ್ತ್ಯಾಯತನಾನಿ । ಅಲಂಕುರ್ವಾತೇ ಯಜಮಾನ: ಪತ್ನೀ ಚ । ನವೇ ಸಾನ್ನಾಯ್ಯಕುಂಭ್ಯೌ ಯಾವಚ್ಛರ್ಕರಂ ಗೋಮಯೇನಾನುಲಿಪ್ತೇ ಭವತ: । ಪಯಸ್ವತೀರೋಷಧಯ ಇತಿ ಜಾಯಾಪತೀ ಅಶ್ನೀತಃ । ಅಮಾಷಮಮಾಂಸಮಾಜ್ಯೇನ ದಧ್ನಾ ಪಯಸಾ ವಾ । ಅಮಾವಾಸ್ಯಾಯಾಂ ರಾತ್ರ್ಯಾಂ ಸ್ವಯಂ ಯಜಮಾನೋ ಯವಾಗ್ವಾ ಅಗ್ನಿಹೋತ್ರಂ ಜುಹೋತಿ । ಅಗ್ನಿಹೋತ್ರೋಚ್ಛೇಷಣಂ ಆತಂಚನಾರ್ಥಂ ನಿದಧಾತಿ ।</p>
<p>ಸಾಯಂದೋಹಃ :-</p>
<p>ಅಧ್ವರ್ಯು: - ಹುತೇ ಸಾಯಮಗ್ನಿಹೋತ್ರೇ ಸಾಯಂ ದೋಹಂ ದೋಹಯತಿ । ಆಹವನೀಯಂ ಪರಿಸ್ತೀರ್ಯ । ಸಾನ್ನಾಯ್ಯಪಾತ್ರಾಣಿ ಪ್ರಕ್ಷಾಲ್ಯ । ಉತ್ತರೇಣಾಹವನೀಯಂ ದರ್ಭಾನ್ ಸಂಸ್ತೀರ್ಯ ದ್ವಂದ್ವಂ ನ್ಯಂಚಿ ಪಾತ್ರಾಣಿ ಪ್ರಯುನಕ್ತಿ । ಕುಂಭೀಂ ಶಾಖಾಪವಿತ್ರಂ, ಅಭಿಧಾನೀಂ ನಿಧಾನೇ, ದಾರುಪಾತ್ರಂ ದೋಹನಂ ಅಯಸ್ಪಾತ್ರಂ ದಾರುಪಾತ್ರಂ ವಾ ಪಿಧಾನಾರ್ಥಂ, ಅಗ್ನಿಹೋತ್ರಹವಣೀಮುಪವೇಷಂ, ಪರ್ಣವಲ್ಕಂ ತೃಣಂ ಚ । ಸಮಾವ-ಪ್ರಚ್ಛಿನ್ನಾಗ್ರೌ ದರ್ಭೌ ಪ್ರಾದೇಶಮಾತ್ರೌ ಪವಿತ್ರೇ ಕುರುತೇ । ಪವಿತ್ರೇ ಸ್ಥೋ ವೈಷ್ಣವೀ ವಾಯುರ್ವಾಂ ಮನಸಾ ಪುನಾತು ತೃಣಂ ಕಾಷ್ಠಂ ವಾನ್ತರ್ಧಾಯ ಛಿನತ್ತಿ । ನ ನಖೇನ । ಅಪ ಉಪಸ್ಪೃಶ್ಯ । ವಿಷ್ಣೋರ್ಮನಸಾ ಪೂತೇ ಸ್ಥಃ ಅದ್ಭಿರನುಮೃಜ್ಯ । ಪವಿತ್ರಾನ್ತರ್ಹಿತಾಯಾಮಗ್ನಿಹೋತ್ರಹವಣ್ಯಾಮಪ ಆನೀಯ । ದೇವೋ ವಸ್ಸವಿತೋತ್ಪುನಾತು । ಅಚ್ಛಿದ್ರೇಣ ಪವಿತ್ರೇಣ । ವಸೋಸ್ಸೂರ್ಯಸ್ಯ ರಶ್ಮಿಭಿಃ ಉದಗಗ್ರಾಭ್ಯಾಂ ಪವಿತ್ರಾಭ್ಯಾಂ ತ್ರಿರುತ್ಪೂಯ । ಆಪೋ ದೇವೀರಗ್ರೇಪುವೋ ಅಗ್ರೇಗುವೋಽಗ್ರ ಇಮಂ ಯಜ್ಞಂ ನಯತಾಗ್ರೇ ಯಜ್ಞಪತಿಂ ಧತ್ತ ಯುಷ್ಮಾನಿಂದ್ರೋಽವೃಣೀತ ವೃತ್ರತೂರ್ಯೇ ಯೂಯಮಿಂದ್ರಮವೃಣೀಧ್ವಂ ವೃತ್ರತೂರ್ಯೇ ಪ್ರೋಕ್ಷಿತಾಸ್ಸ್ಥ ಇತ್ಯಭಿಮನ್ತ್ರ್ಯ । ಉತ್ತಾನಾನಿ ಪಾತ್ರಾಣಿ ಪರ್ಯಾವರ್ತ್ಯ । ಶುನ್ಧಧ್ವಂ ದೈವ್ಯಾಯ ಕರ್ಮಣೇ ದೇವಯಜ್ಯಾಯೈ ಸಪವಿತ್ರೇಣ ಪಾಣಿನಾ ಸರ್ವಾಭಿರದ್ಭಿಸ್ತ್ರಿ: ಪ್ರೋಕ್ಷತಿ । ಸಕೃನ್ಮಂತ್ರೇಣ ದ್ವಿಸ್ತೂಷ್ಣೀಮ್ । ಪವಿತ್ರೇ ಪ್ರಜ್ಞಾತಂ ನಿದಧಾತಿ ।</p>
<p>ಯಜಮಾನ: - ಆಪೋ ದೇವೀಶ್ಶುದ್ಧಾಸ್ಸ್ಥೇಮಾ ಪಾತ್ರಾಣಿ ಶುನ್ಧತ । ಉಪಾತಂಕ್ಯಾಯ ದೇವಾನಾಂ ಪರ್ಣವಲ್ಕಮುತ ಶುನ್ಧತ । ದೇವೇನ ಸವಿತ್ರೋತ್ಪೂತಾ ವಸೋಸ್ಸೂರ್ಯಸ್ಯ ರಶ್ಮಿಭಿ: । ಗಾಂ ದೋಹ ಪವಿತ್ರೇ ರಜ್ಜುꣳ ಸರ್ವಾ ಪಾತ್ರಾಣಿ ಶುನ್ಧತ ಪ್ರೋಕ್ಷ್ಯಮಾಣಾನ್ಯಭಿಮನ್ತ್ರ್ಯ । ಏತಾ ಆಚರನ್ತಿ ಮಧುಮದ್ದುಹಾನಾ: ಪ್ರಜಾವತೀರ್ಯಶಸೋ ವಿಶ್ವರೂಪಾ: । ಬಹ್ವೀರ್ಭವನ್ತೀರುಪ ಜಾಯಮಾನಾ ಇಹ ವ ಇನ್ದ್ರೋ ರಮಯತು ಗಾವ: ಗಾ ಆಯತೀ: ಪ್ರತೀಕ್ಷತೇ ।</p>
<p>ಅಧ್ವರ್ಯು: - ನಿಷ್ಟಪ್ತꣳ ರಕ್ಷೋ ನಿಷ್ಟಪ್ತೋಽಘಶꣳಸ: ಆಹವನೀಯೇ ಸಾನ್ನಾಯ್ಯ ಪಾತ್ರಾಣಿ ಪ್ರತಿತಪ್ಯ । ಧೃಷ್ಟಿರಸಿ ಬ್ರಹ್ಮ ಯಚ್ಛ ಉಪವೇಷಮಾದಾಯ । ನಿರೂಢಂ ಜನ್ಯಂ ಭಯಂ ನಿರೂಢಾಸ್ಸೇನಾ ಅಭೀತ್ವರೀ: ಆಹವನೀಯಾದುದೀಚೋಽಂಗಾರನ್ನಿರೂಹ್ಯ । ನ ಬಹಿಃ । ಮಾತರಿಶ್ವನೋ ಘರ್ಮೋಽಸಿ ದ್ಯೌರಸಿ ಪೃಥಿವ್ಯಸಿ ವಿಶ್ವಧಾಯಾ ಅಸಿ ಪರಮೇಣ ಧಾಮ್ನಾ ದೃꣳಹಸ್ವ ಮಾ ಹ್ವಾ: ತೇಷು ಕುಂಭೀಮಧಿಶ್ರಯತಿ । ಭೃಗೂಣಾಮಂಗಿರಸಾಂ ತಪಸಾ ತಪ್ಯಸ್ವ ಪ್ರದಕ್ಷಿಣಮಂಗಾರೈ: ಪರ್ಯೂಹ್ಯ । ವಸೂನಾಂ ಪವಿತ್ರಮಸಿ ಶತಧಾರಂ ವಸೂನಾಂ ಪವಿತ್ರಮಸಿ ಸಹಸ್ರಧಾರಮ್ ತಸ್ಯಾಂ ಪ್ರಾಗಗ್ರಂ ಶಾಖಾಪವಿತ್ರಮತ್ಯಾದಧಾತಿ । ಉದಕ್ಪ್ರಾತ: । ಕುಂಭೀಮನ್ವಾರಭ್ಯ ವಾಚಂ ಯಚ್ಛತಿ । ಪವಿತ್ರಂ ವಾ ಧಾರಯನ್ನಾಸ್ತೇ । ಅದಿತ್ಯೈ ರಾಸ್ನಾಸಿ ಅಭಿಧಾನೀಮಾದತ್ತೇ । ತೂಷ್ಣೀಂ ನಿದಾನೇ ದೋಗ್ಧಾ ।</p>
<p>ಯಜಮಾನಃ - ತ್ರಯಸ್ತ್ರಿꣳಶೋಽಸಿ ತಂತೂನಾಂ ಪವಿತ್ರೇಣ ಸಹಾಗಹಿ । ಶಿವೇಯꣳ ರಜ್ಜುರಭಿಧಾನ್ಯಘ್ನಿಯಾಮುಪಸೇವತಾಮ್ ಆದೀಯಮಾನಾಮನುಮನ್ತ್ರಯತೇ ।</p>
<p>ಅಧ್ವರ್ಯುಃ - ಪೂಷಾಽಸಿ ವತ್ಸಮಭಿದಧಾತಿ । ಉಪಸೃಷ್ಟಾಂ ಮೇ ಪ್ರಬ್ರೂತಾ೩ತ್ ಅಧ್ವರ್ಯುರಾಹ । ಉಪಸೃಜಾಮಿ ಇತ್ಯಾಮಂತ್ರ್ಯ ದೋಗ್ಧಾ । ಅಯಕ್ಷ್ಮಾ ವಃ ಪ್ರಜಯಾ ಸꣳಸೃಜಾಮಿ ರಾಯಸ್ಪೋಷೇಣ ಬಹುಲಾ ಭವನ್ತೀಃ ವತ್ಸಮುಪಸೃಜತಿ । ಗಾಂ ಚೋಪಸೃಷ್ಟಾಂ ವಿಹಾರಂ ಚಾನ್ತರೇಣ ಮಾ ಸಂಚಾರಿಷ್ಟ ಅಧ್ವರ್ಯುರಾಹ । ಉಪಸೀದಾಮಿ ಇತ್ಯಾಮಂತ್ರ್ಯ ದೋಗ್ಧಾ । ಅಯಕ್ಷ್ಮಾ ವಃ ಪ್ರಜಯಾ ಸꣳಸೃಜಾಮಿ ರಾಯಸ್ಪೋಷೇಣ ಬಹುಲಾ ಭವನ್ತೀಃ । ಊರ್ಜಂ ಪಯಃ ಪಿನ್ವಮಾನಾ ಘೃತಂ ಚ ಜೀವೋ ಜೀವನ್ತೀ-ರುಪವಸ್ಸದೇಯಮ್ ಉಪಸೀದತಿ । ಉಪವಿಶ್ಯ ದಾರುಪಾತ್ರೇ ದೋಗ್ಧಿ । ದುಗ್ಧ್ವಾ ಹರತಿ ತಂ ಪೃಚ್ಛತಿ ಕಾಮಧುಕ್ಷಃ ಪ್ರ ಣೋ ಬ್ರೂಹಿ ಮಹೇನ್ದ್ರಾಯ ಹವಿರಿನ್ದ್ರಿಯಮ್ । ಗಂಗಾಂ, ಯಸ್ಯಾಂ ದೇವಾನಾಂ ಮನುಷ್ಯಾಣಾಂ ಪಯೋ ಹಿತಮ್ । ಸಾ ವಿಶ್ವಾಯುಃ ಇತ್ಯುಕ್ತ್ವಾ । ದೇವಸ್ತ್ವಾ ಸವಿತಾ ಪುನಾತು ವಸೋಃ ಪವಿತ್ರೇಣ ಶತಧಾರೇಣ ಸುಪುವಾ ಕುಮ್ಭ್ಯಾಂ ತಿರಃ ಪವಿತ್ರಮಾಸಿಂಚತಿ । ಹುತಸ್ಸ್ತೋಕೋ ಹುತೋ ದ್ರಪ್ಸೋಽಗ್ನಯೇ ಬೃಹತೇ ನಾಕಾಯ ಸ್ವಾಹಾ ದ್ಯಾವಾಪೃಥಿವೀಭ್ಯಾಮ್ ವಿಪ್ರುಷೋಽನುಮನ್ತ್ರಯತೇ</p>
<p>ಯಜಮಾನಃ - ಅಯಕ್ಷ್ಮಾ ವಃ ಪ್ರಜಯಾ ಸꣳಸೃಜಾಮಿ ರಾಯಸ್ಪೋಷೇಣ ಬಹುಲಾ ಭವನ್ತೀಃ । ಊರ್ಜಂ ಪಯಃ ಪಿನ್ವಮಾನಾ ಘೃತಂ ಚ ಜೀವೋ ಜೀವನ್ತೀರುಪವಸ್ಸದೇಯಮ್ ॥ ದ್ಯೌಶ್ಚೇಮಂ ಯಜ್ಞಂ ಪೃಥಿವೀ ಚ ಸನ್ದುಹಾತಾಂ ಧಾತಾ ಸೋಮೇನ ಸಹ ವಾತೇನ ವಾಯುಃ । ಯಜಮಾನಾಯ ದ್ರವಿಣಂ ದಧಾತು ॥ ಉತ್ಸಂ ದುಹನ್ತಿ ಕಲಶಂ ಚತುರ್ಬಿಲಮಿಡಾಂ ದೇವೀಂ ಮಧುಮತೀꣳ ಸುವರ್ವಿದಮ್ । ತದಿನ್ದ್ರಾಗ್ನೀ ಜಿನ್ವತꣳ ಸೂನೃತಾವತ್ತದ್ಯಜಮಾನಮಮೃತತ್ವೇ ದಧಾತು ಉಪಸೃಷ್ಟಾಂ ದುಹ್ಯಮಾನಾಂ ಧಾರಾಘೋಷಂ ಚಾನುಮನ್ತ್ರಯತೇ । ಅಗ್ನಯೇ ಬೃಹತೇ ನಾಕಾಯೇದಮ್ । ದ್ಯಾವಾಪೃಥಿವೀ-ಭ್ಯಾಮಿದಮ್ ।</p>
<p>ಅಧ್ವರ್ಯುಃ - ಏವಂ ದ್ವಿತೀಯಾಂ ತೃತೀಯಾಂ ಚ ದೋಹಯತಿ । ಪೂಷಾಽಸೀತ್ಯಾದಿ । ಯಮುನಾಮ್ । ಯಸ್ಯಾಂ ದೇವಾನಾಂ ಮನುಷ್ಯಾಣಾಂ ಪಯೋ ಹಿತಮ್ । ಸಾ ವಿಶ್ವವ್ಯಚಾಃ ಇತಿ ದ್ವಿತೀಯಾಮ್ । ಸರಸ್ವತೀಮ್ । ಯಸ್ಯಾಂ ದೇವಾನಾಂ ಮನುಷ್ಯಾಣಾಂ ಪಯೋ ಹಿತಮ್ । ಸಾ ವಿಶ್ವಕರ್ಮಾ ಇತಿ ತೃತೀಯಾಮ್ । ತಿಸ್ರೋ ದೋಹಯಿತ್ವಾ । ಬಹುದುಗ್ಧಿ ಮಹೇನ್ದ್ರಾಯ ದೇವೇಭ್ಯೋ ಹವ್ಯಮಾಪ್ಯಾಯತಾಂ ಪುನಃ । ವತ್ಸೇಭ್ಯೋ ಮನುಷ್ಯೇಭ್ಯಃ ಪುನರ್ದೋಹಾಯ ಕಲ್ಪತಾಮ್ ಇತಿ ತ್ರಿಃ । ವಾಚಂ ವಿಸೃಜ್ಯ । ಅನನ್ವಾರಭ್ಯ ತೂಷ್ಣೀಮುತ್ತರಾಸ್ತಿಸ್ರೋ ದೋಹಯಿತ್ವಾ । ದೋಹನೇಽಪ ಆನೀಯ । ಸಂ ಪೃಚ್ಯಧ್ವಮೃತಾವರೀರೂರ್ಮಿಣೀ-ರ್ಮಧುಮತ್ತಮಾ ಮಂದ್ರಾ ಧನಸ್ಯ ಸಾತಯೇ ಕುಮ್ಭ್ಯಾಂ ಸಂಕ್ಷಾಳನಮಾನೀಯ ಅವಿಷ್ಯನ್ದಯನ್ ಸುಶೃತಂ ಕರೋತಿ । ದೃꣳಹ ಗಾ ದೃꣳಹ ಗೋಪತಿಂ ಮಾ ವೋ ಯಜ್ಞಪತೀರಿಷತ್ ವರ್ತ್ಮ ಕುರ್ವನ್ ಪ್ರಾಗುದ್ವಾಸಯತಿ । ಉದಕ್ಪ್ರಾತಃ । ತೇನ ಶೀತಬುಧ್ನಮಾತನಕ್ತಿ । ಸೋಮೇನ ತ್ವಾಽಽತನಚ್ಮಿ ಮಹೇನ್ದ್ರಾಯ ದಧಿ ದಧ್ನಾತನಕ್ತಿ । ಯಜ್ಞಸ್ಯ ಸನ್ತತಿರಸಿ ಯಜ್ಞಸ್ಯ ತ್ವಾ ಸನ್ತತಿಮನು ಸನ್ತನೋಮಿ ಅಗ್ನಿಹೋತ್ರೋಚ್ಛೇಷಣ-ಮನ್ವವಧಾಯ । ಅಯಂ ಪಯಸ್ಸೋಮಂ ಕೃತ್ವಾ ಸ್ವಾಂ ಯೋನಿಮಪಿ ಗಚ್ಛತು । ಪರ್ಣವಲ್ಕಃ ಪವಿತ್ರꣳ ಸೌಮ್ಯಸ್ಸೋಮಾದ್ಧಿ ನಿರ್ಮಿತಃ ಪರ್ಣವಲ್ಕಂ ಕ್ಷಿಪತಿ । ಆಪೋ ಹವಿಷ್ಷು ಜಾಗೃತ ಯಥಾ ದೇವೇಷು ಜಾಗ್ರಥ । ಏವಮಸ್ಮಿನ್, ಯಜ್ಞೇ ಯಜಮಾನಾಯ ಜಾಗೃತ ಪಿಧಾನಾರ್ಥಪಾತ್ರೇಽಪ ಆನೀಯ । ಅದಸ್ತಮಸಿ ವಿಷ್ಣವೇ ತ್ವಾ ಯಜ್ಞಾಯಾಪಿದಧಾಮ್ಯಹಮ್ । ಅದ್ಭಿರರಿಕ್ತೇನ ಪಾತ್ರೇಣ ಯಾಃ ಪೂತಾಃ ಪರಿಶೇರತೇ ತೇನಾಪಿದಧಾತಿ ।</p>
<p>ಯಜಮಾನಃ - ಅಮೃನ್ಮಯಂ ದೇವಪಾತ್ರಂ ಯಜ್ಞಸ್ಯಾಯುಷಿ ಪ್ರಯುಜ್ಯತಾಮ್ । ತಿರಃ ಪವಿತ್ರಮತಿನೀತಾ ಆಪೋ ಧಾರಯಮಾತಿಗುಃ ಅನುಮನ್ತ್ರಯತೇ ।</p>
<p>ಅಧ್ವರ್ಯುಃ - ಯದಿ ಮೃನ್ಮಯೇನಾಪಿದಧ್ಯಾತ್ತೃಣಂ ಕಾಷ್ಠಂ ವಾನ್ತರ್ಧಾಯ ಪಿಧಾನೇಽನುಪ್ರವಿಧ್ಯೇತ್ । ವಿಷ್ಣೋ ಹವ್ಯꣳ ರಕ್ಷಸ್ವ ಅನಧೋ ನಿದಧಾತಿ । ಇಮೌ ಪರ್ಣಂ ಚ ದರ್ಭಂ ಚ ದೇವಾನಾꣳ ಹವ್ಯಶೋಧನೌ । ಪ್ರಾತರ್ವೇಷಾಯ ಗೋಪಾಯ ವಿಷ್ಣೋ ಹವ್ಯꣳ ಹಿ ರಕ್ಷಸಿ ಪ್ರಜ್ಞಾತಂ ಶಾಖಾಪವಿತ್ರಂ ನಿದಧಾತಿ । ತಯೈವ ಶಾಖಯಾ ದರ್ಭೈರ್ವಾ ಸಾಯಂದೋಹವತ್ಪ್ರಾತರ್ದೋಹಾಯ ವತ್ಸಾನಪಾಕರೋತಿ । ಷಟ್ಕೃತ್ವಃ ವಾಯವಸ್ಸ್ಥೋಪಾಯವಸ್ಸ್ಥ । ಪುನಸ್ತೂಷ್ಣೀಂ ಶಾಖಾಪವಿತ್ರಂ ನಿದಧಾತಿ । ನಾಸೋಮಯಾಜೀ ಸನ್ನಯೇತ್ ಸನ್ನಯೇದ್ವಾ । ಅತ್ರ ವಾ ಆಗ್ನೀಧ್ರವರಣಮ್ ।</p>
<p>ಅಗ್ನೀನಾಂ ಪರಿಸ್ತರಣಮ್ :-</p>
<p>ತತಃ ಸಂಪ್ರೇಷ್ಯತಿ । ಪರಿಸ್ತೃಣೀತ ಪರಿಧತ್ತಾಗ್ನಿಂ ಪರಿಹಿತೋಽಗ್ನಿರ್ಯಜಮಾನಂ ಭುನಕ್ತು । ಅಪಾꣳ ರಸ ಓಷಧೀನಾꣳ ಸುವರ್ಣೋ ನಿಷ್ಕಾ ಇಮೇ ಯಜಮಾನಸ್ಯ ಸನ್ತು ಕಾಮದುಘಾ ಅಮುತ್ರಾಮುಷ್ಮಿನ್ ಲೋಕೇ ಪರಿಸ್ತರಣೀಮೇತಾಮೇಕೇ ಸಮಾಮನನ್ತಿ । ಸಂಪ್ರೈಷಪಕ್ಷೇ ಆಗ್ನೀಧ್ರೋ ಪರಿಸ್ತೃಣಾತಿ । ಉದಗಗ್ರೈಃ ಪ್ರಾಗಗ್ರೈಶ್ಚ ದರ್ಭೈರಗ್ನೀನ್ ಪರಿಸ್ತೃಣಾತಿ । ಪ್ರತ್ಯಾಯತನಂ ಮನ್ತ್ರಾವೃತ್ತಿಃ ।</p>
<p>ಯಜಮಾನಃ - ಉಭಾವಗ್ನೀ ಉಪಸ್ತೃಣತೇ ದೇವತಾ ಉಪವಸನ್ತು ಮೇ । ಅಹಂ ಗ್ರಾಮ್ಯಾನುಪವಸಾಮಿ ಮಹ್ಯಂ ಗೋಪತಯೇ ಪಶೂನ್ ಸಾಯಂ ಪರಿಸ್ತೀರ್ಯಮಾಣೇಷು ಜಪತಿ । ದೇವಾ ದೇವೇಷು ಪರಾಕ್ರಮಧ್ವಮ್ । ಪ್ರಥಮಾ ದ್ವಿತೀಯೇಷು । ದ್ವಿತೀಯಾಸ್ತೃತೀಯೇಷು । ತ್ರಿರೇಕಾದಶಾ ಇಹ ಮಾವತ । ಇದꣳ ಶಕೇಯಂ ಯದಿದಂ ಕರೋಮಿ । ಆತ್ಮಾ ಕರೋತ್ವಾತ್ಮನೇ । ಇದಂ ಕರಿಷ್ಯೇ ಭೇಷಜಮ್ । ಇದಂ ಮೇ ವಿಶ್ವಭೇಷಜಾ । ಅಶ್ವಿನಾ ಪ್ರಾವತಂ ಯುವಮ್ । ಸದ್ಯಸ್ಕಾಲಾಯಾಮಪಿ ದೇವಾ ದೇವೇಷು ಜಪಃ ನೋಭಾವಗ್ನೀ । ಏತತ್ಕೃತ್ವೋಪವಸತಿ । ಆಹವನೀಯಾಗಾರೇ ಗಾರ್ಹಪತ್ಯಾಗಾರೇ ವಾ ಶೇತೇ ।</p>
<p>ಕರ್ಮಾರಂಭಃ :-</p>
<p>ಅಧ್ವರ್ಯು:- ಉದಿತ ಆದಿತ್ಯೇ ಪೌರ್ಣಮಾಸ್ಯಾಸ್ತಂತ್ರಂ ಪ್ರಕ್ರಮಯತಿ ಪ್ರಾಗುದಯಾದಮಾವಾಸ್ಯಾಯಾ: । ಚತ್ವಾರ ಋತ್ವಿಜ: । ಪೂರ್ವವದಗ್ನೀನ್ ಪರಿಸ್ತೃಣಾತಿ ಯದ್ಯಪರಿಸ್ತೀರ್ಣಾ ಭವನ್ತಿ । ಕರ್ಮಣೇ ವಾಂ ದೇವೇಭ್ಯಶ್ಶಕೇಯಮ್ ಹಸ್ತಾವವನಿಜ್ಯ । ಉಲಪರಾಜೀಮಾದಾಯ । ಯಜ್ಞಸ್ಯ ಸಂತತಿರಸಿ ಯಜ್ಞಸ್ಯ ತ್ವಾ ಸನ್ತತ್ಯೈ ಸ್ತೃಣಾಮಿ ಸನ್ತತ್ಯೈ ತ್ವಾ ಯಜ್ಞಸ್ಯ ಗಾರ್ಹಪತ್ಯಾತ್ಪ್ರಕ್ರಮ್ಯ ಸನ್ತತಾಮುಲಪರಾಜೀಂ ಸ್ತೃಣಾತ್ಯಾಽಽಹವನೀಯಾತ್ । ತೂಷ್ಣೀಂ ದಕ್ಷಿಣಾಮುತ್ತರಾಂ ಚ । ಪರಿಭೋಜಿನ್ಯಾ: ಕಾಂಶ್ಚಿದ್ದರ್ಭಾನಾದಾಯ ದಕ್ಷಿಣೇನಾಹವನೀಯಂ ಬ್ರಹ್ಮಯಜಮಾನಯೋರಾಸನೇ ಪ್ರಕಲ್ಪಯತಿ । ಪೂರ್ವಂ ಬ್ರಹ್ಮಣಃ ಅಪರಂ ಯಜಮನಸ್ಯ । ಉತ್ತರೇಣ ಗಾರ್ಹಪತ್ಯಾಹವನೀಯೌ ತಚ್ಛೇಷಾನ್ದರ್ಭಾನ್ತ್ಸಂಸ್ತೀರ್ಯ ದ್ವಂದ್ವಂ ನ್ಯಂಚಿ ಪಾತ್ರಾಣಿ ಪ್ರಯುನಕ್ತಿ । ದಶಾಪರಾಣಿ ದಶ ಪೂರ್ವಾಣಿ । ಸ್ಫ್ಯಶ್ಚ ಕಪಾಲಾನಿ ಚ, ಅಗ್ನಿಹೋತ್ರಹವಣೀ ಚ ಶೂರ್ಪಂ ಚ, ಕೃಷ್ಣಾಜಿನಂ ಚ ಶಮ್ಯಾ ಚ, ಉಲೂಖಲಂ ಚ ಮುಸಲಂ ಚ, ದೃಷಚ್ಚೋಪಲಾ ಚ ಇತ್ಯಪರತಃ । ಸ್ರುವಂ ಜುಹೂಂ, ಉಪಭೃತಂ ಧ್ರುವಾಂ, ವೇದಂ ಪಾತ್ರೀಂ, ಆಜ್ಯಸ್ಥಾಲೀಂ ಪ್ರಾಶಿತ್ರಹರಣಂ, ಇಡಾಪಾತ್ರಂ ಪ್ರಣೀತಾಪ್ರಣಯನಂ ಇತಿ ಪೂರ್ವಾಣಿ । ತಾನ್ಯುತ್ತರೇಣಾವಶಿಷ್ಟಾನಿ ಯೋಕ್ತ್ರಂ ಮದನ್ತೀಂ, ಮೇಕ್ಷಣಂ ವೇದಾಗ್ರಾಣಿ, ಅನ್ವಾಹಾರ್ಯಸ್ಥಾಲೀಮುಪವೇಷಂ, ಪಿಷ್ಟಲೇಪಫಲೀಕರಣಪಾತ್ರಂ ಆಗ್ನೀಧ್ರಪಾತ್ರಂ, ಯಜಮಾನಪಾತ್ರಂ ದರ್ಭಂ ಚ । ಪ್ರಾತರ್ದೋಹಪಾತ್ರಾಣ್ಯಾಸಾದ್ಯ೧ । ಅತ್ರ ಪೂರ್ವವತ್ ಪವಿತ್ರೇ ಕರೋತಿ ಯದಿ ನ ಸನ್ನಯತಿ । ಸನ್ನಯತಸ್ತು ತೇ ವಿಭವತ: ।</p>
<p>ಬ್ರಹ್ಮವರಣಮ್ :-</p>
<p>ಅಧ್ವರ್ಯುರ್ಯಜಮಾನಶ್ಚ ಬ್ರಹ್ಮಾಣಂ ವೃಣೀತೇ । ಭೂಪತೇ ಭುವನ ಪತೇ । ಮಹತೋ ಭೂತಸ್ಯ ಪತೇ । ಬ್ರಹ್ಮಾಣಂ ತ್ವಾ ವೃಣೀಮಹೇ ಇತಿ ।</p>
<p>ಬ್ರಹ್ಮಾ - ಅಹಂ ಭೂಪತಿರಹಂ ಭುವನಪತಿಃ । ಅಹಂ ಮಹತೋ ಭೂತಸ್ಯ ಪತಿಃ । ದೇವೇನ ಸವಿತ್ರಾ ಪ್ರಸೂತ ಆರ್ತ್ವಿಜ್ಯಂ ಕರಿಷ್ಯಾಮಿ । ದೇವ ಸವಿತರೇತಂ ತ್ವಾ ವೃಣತೇ । ಬೃಹಸ್ಪತಿಂ ದೈವ್ಯಂ ಬ್ರಹ್ಮಾಣಮ್ । ತದಹಂ ಮನಸೇ ಪ್ರಬ್ರವೀಮಿ । ಮನೋ ಗಾಯತ್ರಿಯೈ । ಗಾಯತ್ರೀ ತ್ರಿಷ್ಟುಭೇ । ತ್ರಿಷ್ಟುಬ್ಜಗತ್ಯೈ । ಜಗತ್ಯನುಷ್ಟುಭೇ । ಅನುಷ್ಟುಪ್ ಪಂಕ್ತ್ಯೈ । ಪಙ್ಕ್ತಿಃ ಪ್ರಜಾಪತಯೇ । ಪ್ರಜಾಪತಿ-ರ್ವಿಶ್ವೇಭ್ಯೋ ದೇವೇಭ್ಯಃ । ವಿಶ್ವೇ ದೇವಾ ಬೃಹಸ್ಪತಯೇ । ಬೃಹಸ್ಪತಿರ್ಬ್ರಹ್ಮಣೇ । ಬ್ರಹ್ಮ ಭೂರ್ಭುವಸ್ಸುವಃ । ಬೃಹಸ್ಪತಿರ್ದೇವಾನಾಂ ಬ್ರಹ್ಮಾ । ಅಹಂ ಮನುಷ್ಯಾಣಾಮ್ । ಬೃಹಸ್ಪತೇ ಯಜ್ಞಂ ಗೋಪಾಯ । ಅಪರೇಣಾಹವನೀಯಂ ದಕ್ಷಿಣಾತಿಕ್ರಾಮತಿ । ನಿರಸ್ತ: ಪರಾಗ್ವಸುಸ್ಸಹ ಪಾಪ್ಮನಾ ಬ್ರಹ್ಮ ಸದನಾತ್ತೃಣಂ ನಿರಸ್ಯ । ಅಪ ಉಪಸ್ಪೃಶ್ಯ । ಇದಮಹಮರ್ವಾಗ್ವಸೋಸ್ಸದನೇ ಸೀದಾಮಿ ಪ್ರಸೂತೋ ದೇವೇನ ಸವಿತ್ರಾ ಬೃಹಸ್ಪತೇಸ್ಸದನೇ ಸೀದಾಮಿ । ತದಗ್ನಯೇ ಪ್ರಬ್ರವೀಮಿ ತದ್ವಾಯವೇ ತತ್ಸೂರ್ಯಾಯ ತತ್ಪೃಥಿವ್ಯೈ ಇತ್ಯುಪವಿಶತಿ೧ । ಕರ್ಮಣಿ ಕರ್ಮಣಿ ವಾಚಂ ಯಚ್ಛತಿ ।</p>
<p>ಯಜಮಾನಃ - ತೂಷ್ಣೀಂ ನಿರಸನೋಪವೇಶನೇ ಕರೋತಿ ।</p>
<p>ಪ್ರಣೀತಾಪ್ರಣಯನಮ್ :-</p>
<p>ಅಧ್ವರ್ಯುಃ - ವಾನಸ್ಪತ್ಯೋಽಸಿ ದೇವೇಭ್ಯಶ್ಶುನ್ಧಸ್ವ ಪ್ರಣೀತಾಪ್ರಣಯನಂ ಚಮಸಮದ್ಭಿ: ಪ್ರಕ್ಷಾಲಯತಿ । ಅಪರೇಣ ಗಾರ್ಹಪತ್ಯಂ ಪವಿತ್ರಾನ್ತರ್ಹಿತಂ ಚಮಸಂ ನಿಧಾಯ ಅನಯಾ ಪೃಥಿವ್ಯಾಪೋ ಗ್ರಹೀಷ್ಯಾಮಿ ಪೃಥಿವೀಂ ಮನಸಾ ಧ್ಯಾತ್ವಾ । ಕೋ ವೋ ಗೃಹ್ಣಾತಿ ಸ ವೋ ಗೃಹ್ಣಾತು ಕಸ್ಮೈ ವೋ ಗೃಹ್ಣಾಮಿ ತಸ್ಮೈ ವೋ ಗೃಹ್ಣಾಮಿ ಪೋಷಾಯ ವ: ಉಪಬಿಲಂ ಚಮಸಮದ್ಭಿ: ಪೂರಯಿತ್ವಾ । ಅನಯಾ ಪೃಥಿವ್ಯಾಪೋ ಗೃಹ್ಣಾಮಿ ಪೃಥಿವೀಂ ಮನಸಾ ಧ್ಯಾತ್ವಾ । ಪೂರ್ವವದುತ್ಪೂಯಾಭಿಮನ್ತ್ರ್ಯ । ಬ್ರಹ್ಮನ್ನಪ: ಪ್ರಣೇಷ್ಯಾಮಿ ಯಜಮಾನ ವಾಚಂ ಯಚ್ಛ ಬ್ರಹ್ಮಾಣಮಾಮನ್ತ್ರಯತೇ ।</p>
<p>ಬ್ರಹ್ಮಾ- ಪ್ರಣಯ ಯಜ್ಞಂ ದೇವತಾ ವರ್ಧಯ ತ್ವಂ ನಾಕಸ್ಯ ಪೃಷ್ಠೇ ಯಜಮಾನೋ ಅಸ್ತು । ಸಪ್ತಋಷೀಣಾꣳ ಸುಕೃತಾಂ ಯತ್ರ ಲೋಕಸ್ತತ್ರೇಮಂ ಯಜ್ಞಂ ಯಜಮಾನಂ ಚ ಧೇಹಿ ಇತಿ ಜಪಿತ್ವಾ । ಓಂ೩ ಪ್ರಣಯ ಇತ್ಯುಚ್ಚೈರನುಜಾನಾತಿ ।</p>
<p>ಅಧ್ವರ್ಯುಃ - ಕೋ ವ: ಪ್ರಣಯತಿ ಸ ವ: ಪ್ರಣಯತ್ವಪೋ ದೇವೀ: ಪ್ರಣಯಾನಿ ಯಜ್ಞꣳ ಸꣳ ಸಾದಯನ್ತು ನ: । ಇರಂ ಮದನ್ತೀರ್ಘೃತಪೃಷ್ಠಾ ಉದಾಕುಸ್ಸಹಸ್ರಪೋಷಂ ಯಜಮಾನೇ ನ್ಯಂಚತೀ: । ಅನಯಾ ಪೃಥಿವ್ಯಾಪ: ಪ್ರಣಯಾನಿ ಪೃಥಿವೀಂ ಮನಸಾ ಧ್ಯಾತ್ವಾ ಸಮಂ ಪ್ರಾಣೈರ್ಧಾರಯಮಾಣ: ಸ್ಫ್ಯೇನೋಪಸಂಗೃಹ್ಯ ಅವಿಷಿಂಚನ್ ಹರತಿ ।</p>
<p>ಯಜಮಾನ: - ಭೂಶ್ಚ ಕಶ್ಚ ವಾಕ್ಚರ್ಕ್ಚ ಗೌಶ್ಚ ವಟ್ಚ ಖಂ ಚ ಧೂಗ್ಶ್ಚ ನೂಗ್ಶ್ಚ ಪೂಗ್ಶ್ಚೈಕಾಕ್ಷರಾ: । ಪೂರ್ದಶಮಾ ವಿರಾಜೋ ಯಾ ಇದಂ ವಿಶ್ವಂ ಭುವನಂ ವ್ಯಾನಶುಸ್ತಾನೋ ದೇವೀಸ್ತರಸಾ ಸಂವಿದಾನಾಃ ಸ್ವಸ್ತಿ ಯಜ್ಞಂ ನಯತ ಪ್ರಜಾನತೀರ್ಬ್ರಹ್ಮಪೂತಾಃ ಸ್ಥ । ಕೋ ವೋ ಯುನಕ್ತಿ ಸ ವೋ ಯುನಕ್ತು ವಿಶ್ವೇಭ್ಯಃ ಕಾಮೇಭ್ಯೋ ದೇವಯಜ್ಯಾಯೈ । ಯಾಃ ಪುರಸ್ತಾತ್ ಪ್ರಸ್ರವನ್ತ್ಯುಪರಿಷ್ಟಾಥ್ಸರ್ವತಶ್ಚ ಯಾಃ । ತಾಭೀ ರಶ್ಮಿಪವಿತ್ರಾಭಿಃ ಶ್ರದ್ಧಾಂ ಯಜ್ಞಮಾರಭೇ । ಪ್ರಣೀತಾ: ಪ್ರಣೀಯಮಾನಾ ಅನುಮನ್ತ್ರಯತೇ ।</p>
<p>ಅಧ್ವರ್ಯುಃ - ಕೋ ವೋ ಯುನಕ್ತಿ ಸ ವೋ ಯುನಕ್ತು ಉತ್ತರೇಣ ಆಹವನೀಯಂ ಅಸಂಸ್ಪೃಷ್ಟಾ ದರ್ಭೇಷು ಸಾದಯತಿ । ನೇಙ್ಗಯನ್ತಿ ನೇಲಯನ್ತ್ಯಾಸಂಸ್ಥಾತೋ: । ದರ್ಭೈರಭಿಪ್ರಚ್ಛಾದ್ಯ । ಪವಿತ್ರಂ ಸ್ಫ್ಯಮಾದಾಯ । ಸಂ ವಿಶನ್ತಾಂ ದೈವೀರ್ವಿಶ: ಪಾತ್ರಾಣಿ ದೇವಯಜ್ಯಾಯೈ ಸಪವಿತ್ರೇಣ ಪಾಣಿನಾ ಪಾತ್ರಾಣಿ ಸಂಮೃಶ್ಯ । ಅಸಂಭವತಾಂ ಮನ್ತ್ರಾವೃತ್ತಿ: ।</p>
<p>ಹವಿರ್ನಿರ್ವಾಪಃ :-</p>
<p>ವಾನಸ್ಪತ್ಯಾಸಿ ದಕ್ಷಾಯ ತ್ವಾ ಅಗ್ನಿಹೋತ್ರಹಣೀಮಾದತ್ತೇ । ವೇಷಾಯ ತ್ವಾ ಶೂರ್ಪಮ್ । ಪ್ರತ್ಯುಷ್ಟꣳ ರಕ್ಷ: ಪ್ರತ್ಯುಷ್ಟಾ ಅರಾತಯ: ಆಹವನೀಯೇ ಪ್ರತಿತಪ್ಯ । ಯಜಮಾನ ಹವಿರ್ನಿರ್ವಪ್ಸ್ಯಾಮಿ ಇತ್ಯಾಮನ್ತ್ರಯತೇ</p>
<p>ಯಜಮಾನಃ - ಓಂ ನಿರ್ವಪ ಇತ್ಯನುಜಾನಾತಿ ।</p>
<p>ಅಧ್ವರ್ಯುಃ - ಪ್ರವಸತಿ ಯಜಮಾನೇ ಅಗ್ನೇ ಹವಿರ್ನಿರ್ವಪ್ಸ್ಯಾಮಿ । ಉರ್ವನ್ತರಿಕ್ಷಮನ್ವಿಹಿ ಶಕಟಾಯಾಭಿಪ್ರವ್ರಜತಿ । ಅಪರೇಣಗಾರ್ಹಪತ್ಯಮುಪವಿಶ್ಯ । ಯದಿ ಪಾತ್ರ್ಯಾ ನಿರ್ವಪೇತ್ ದಕ್ಷಿಣತ: ಸ್ಫ್ಯಮುಪಧಾಯ ಪಾತ್ರೀಮನ್ವಾರಭ್ಯ ವ್ರೀಹಿಮತೀಂ ಯವಮತೀಂ ವಾ ತಸ್ಯಾಂ ಸರ್ವಾನ್ ಶಕಟಮನ್ತ್ರಾನ್ ಜಪೇತ್ । ಧೂರಸಿ ಧೂರ್ವ ಧೂರ್ವಂತಂ ಧೂರ್ವ ತಂ ಯೋಽಸ್ಮಾನ್ಧೂರ್ವತಿ ತಂ ಧೂರ್ವ ಯಂ ವಯಂ ಧೂರ್ವಾಮಸ್ತ್ವಂ ದೇವಾನಾಮಸಿ ಸಸ್ನಿತಮಂ ಪಪ್ರಿತಮಂ ಜುಷ್ಟತಮಂ ವಹ್ನಿತಮಂ ದೇವಹೂತಮಮ್ । ವಿಷ್ಣುಸ್ತ್ವಾಕ್ರಗ್ಗ್ಸ್ತ । ಅಹ್ರುತಮಸಿ ಹವಿರ್ಧಾನಂ ದೃꣳಹಸ್ವ ಮಾ ಹ್ವಾಃ । ಮಿತ್ರಸ್ಯ ತ್ವಾ ಚಕ್ಷುಷಾ ಪ್ರೇಕ್ಷೇ ಮಾ ಭೇರ್ಮಾ ಸಂವಿಕ್ಥಾ ಮಾ ತ್ವಾ ಹಿꣳಸಿಷಮ್ ಪುರೋಡಾಶೀಯಾ-ನ್ಪ್ರೇಕ್ಷತೇ । ನಿರಸ್ತꣳ ರಕ್ಷೋ ನಿರಸ್ತೋಽಘಶꣳಸ: ತೃಣಾದಿ ನಿರಸ್ಯ । ಅಪ ಉಪಸ್ಪೃಶ್ಯ । ಯದನ್ಯ-ತ್ಪುರೋಡಾಶೀಯೇಭ್ಯಸ್ತನ್ನಿರಸ್ಯ । ಅಪ ಉಪಸ್ಪೃಶ್ಯ । ಊರ್ಜಾಯ ವ: ಪಯೋ ಮಯಿ ಧೇಹಿ ಅಭಿಮನ್ತ್ರ್ಯ । ಚಿತ್ತಿಃ ಸ್ರುಕ್ । ಚಿತ್ತಮಾಜ್ಯಮ್ । ವಾಗ್ವೇದಿಃ । ಆಧೀತಂ ಬರ್​ಹಿಃ । ಕೇತೋ ಅಗ್ನಿಃ । ವಿಜ್ಞಾತಮಗ್ನಿಃ । ವಾಕ್ಪತಿರ್​ಹೋತಾ । ಮನ ಉಪವಕ್ತಾ । ಪ್ರಾಣೋ ಹವಿಃ । ಸಾಮಾಧ್ವರ್ಯುಃ ಇತಿ ದಶಹೋತಾರಂ ವ್ಯಾಖ್ಯಾಯ । ಶೂರ್ಪೇ ಪವಿತ್ರಂ ನಿಧಾಯ ತಸ್ಮಿನ್ನಗ್ನಿಹೋತ್ರಹವಣ್ಯಾ ಹವೀಂಷಿ ನಿರ್ವಪತಿ । ತಯಾ ವಾ ಪವಿತ್ರವತ್ಯಾ । ಯಚ್ಛನ್ತಾಂ ಪಂಚ ಮುಷ್ಟಿಂ ಗೃಹೀತ್ವಾ । ದೇವಸ್ಯ ತ್ವಾ ಸವಿತುಃ &mdash; ಹಸ್ತಾಭ್ಯಾಮಗ್ನಯೇ ಜುಷ್ಟಂ ನಿರ್ವಪಾಮಿ ತ್ರಿರ್ಯಜುಷಾ ತೂಷ್ಣೀಂ ಚತುರ್ಥಮ್ ।</p>
<p>ಯಜಮಾನ: - ಅಗ್ನಿꣳ ಹೋತಾರಮಿಹ ತꣳ ಹುವೇ ದೇವಾನ್ ಯಜ್ಞಿಯಾನಿಹ ಯಾನ್ ಹವಾಮಹೇ । ಆಯನ್ತು ದೇವಾಸ್ಸುಮನಸ್ಯಮಾನಾ ವಿಯನ್ತು ದೇವಾ ಹವಿಷೋ ಮೇ ಅಸ್ಯ ಹವಿರ್ನಿರುಪ್ಯಮಾಣಮನುಮನ್ತ್ರಯತೇ ।</p>
<p>ಅಧ್ವರ್ಯು: - ನಿರುಪ್ತೇಷ್ವನ್ವೋಪ್ಯ । ಏವಮುತ್ತರಂ ಯಥಾದೈವತಮ್ । ದೇವಸ್ಯ ತ್ವಾ ಸವಿತುಃ &mdash; ಹಸ್ತಾಭ್ಯಾಮಗ್ನೀಷೋಮಾಭ್ಯಾಂ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ ಸವಿತುಃ &mdash; ಹಸ್ತಾಭ್ಯಾಮಿಂದ್ರಾಯ ವೈಮೃಧಾಯ ಜುಷ್ಟಂ ನಿರ್ವಪಾಮಿ । ಇತಿ ಪೌರ್ಣಮಾಸ್ಯಾಮ್ ।</p>
<p>ದರ್ಶೇ ತು - ದೇವಸ್ಯ ತ್ವಾ ಸವಿತುಃ &mdash; ಹಸ್ತಾಭ್ಯಾಮಗ್ನಯೇ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ ಸವಿತುಃ &mdash; ಹಸ್ತಾಭ್ಯಾಮಿನ್ದ್ರಾಗ್ನಿಭ್ಯಾಂ ಜುಷ್ಟಂ ನಿರ್ವಪಾಮಿ೧ । ನಿರುಪ್ತೇಷ್ವನ್ವೋಪ್ಯ । ಇದಂ ದೇವಾನಾಮ್ ನಿರುಪ್ತಾನಭಿಮೃಶತಿ । ಇದಮುನಸ್ಸಹ ಅವಶಿಷ್ಟಾನ್ । ಸ್ಫಾತ್ಯೈ ತ್ವಾ ನಾರಾತ್ಯೈ ನಿರುಪ್ತಾನೇವಾಭಿಮನ್ತ್ರ್ಯ । ಇದಮಹಂ ನಿರ್ವರುಣಸ್ಯ ಪಾಶಾತ್ ಉಪನಿಷ್ಕ್ರಮ್ಯ । ಸ್ವರಭಿವ್ಯಖ್ಯಮ್ ಪ್ರಾಙ್ಪ್ರೇಕ್ಷತೇ । ಸುವರಭಿವಿಖ್ಯೇಷಮ್ ಸರ್ವಂ ವಿಹಾರಮನುವೀಕ್ಷತೇ । ವೈಶ್ವಾನರಂ ಜ್ಯೋತಿ: ಆಹವನೀಯಮ್ । ಸ್ವಾಹಾ ದ್ಯಾವಾಪೃಥಿವೀಭ್ಯಾಮ್ ಸ್ಕನ್ನಾನಭಿಮನ್ತ್ರ್ಯ । ದೃꣳಹನ್ತಾಂ ದುರ್ಯಾ ದ್ಯಾವಾಪೃಥಿವ್ಯೋಃ ಪ್ರತ್ಯವರೋಹ್ಯ । ಉರ್ವನ್ತರಿಕ್ಷಮನ್ವಿಹಿ ಹರತಿ । ಅದಿತ್ಯಾಸ್ತ್ವೋಪಸ್ಥೇ ಸಾದಯಾಮ್ಯಗ್ನೇ ಹವ್ಯꣳ ರಕ್ಷಸ್ವಾಗ್ನೀಷೋಮೌ ಹವ್ಯꣳ ರಕ್ಷೇಥಾಮಿನ್ದ್ರ ವೈಮೃಧ ಹವ್ಯꣳ ರಕ್ಷಸ್ವ । ಇತಿ ಪೌರ್ಣಮಾಸ್ಯಾಮ್ । ದರ್ಶೇ ತು - ಅದಿತ್ಯಾಸ್ತ್ವೋಪಸ್ಥೇ ಸಾದಯಾಮ್ಯಗ್ನೇ ಹವ್ಯꣳ ರಕ್ಷಸ್ವೇನ್ದ್ರಾಗ್ನೀ ಹವ್ಯꣳ ರಕ್ಷೇಥಾಮ್ ಅಪರೇಣಾಹವನೀಯಂ ಯಥಾದೈವತಮುಪಸಾದಯತಿ ।</p>
<p>ಯಜಮಾನ: - ಕಸ್ತ್ವಾ ಯುನಕ್ತಿ ಸ ತ್ವಾ ಯುನಕ್ತು ಸರ್ವಂ ವಿಹಾರಮನು ವೀಕ್ಷತೇ ।</p>
<p>ಹವಿಃ ಪ್ರೋಕ್ಷಣಮ್ :-</p>
<p>ಅಧ್ವರ್ಯು: - ಸಶೂಕಾಯಾಮಗ್ನಿಹೋತ್ರಹವಣ್ಯಾಮಪ ಆನೀಯ ಪೂರ್ವವದುತ್ಪುಯಾಭಿಮನ್ತ್ರ್ಯ । ಬ್ರಹ್ಮನ್ ಪ್ರೋಕ್ಷಿಷ್ಯಾಮಿ ಇತಿ ಬ್ರಹ್ಮಾಣಮಾಮನ್ತ್ರಯತೇ ।</p>
<p>ಬ್ರಹ್ಮಾ - ಪ್ರೋಕ್ಷ ಯಜ್ಞಂ ದೇವತಾ ವರ್ಧಯ ತ್ವಂ ನಾಕಸ್ಯ ಪೃಷ್ಠೇ ಯಜಮಾನೋ ಅಸ್ತು । ಸಪ್ತಋಷೀಣಾꣳ ಸುಕೃತಾಂ ಯತ್ರ ಲೋಕಸ್ತತ್ರೇಮಂ ಯಜ್ಞಂ ಯಜಮಾನಂ ಚ ಧೇಹಿ ಇತಿ ಜಪಿತ್ವಾ । ಓಂ ಪ್ರೋಕ್ಷ ಇತ್ಯನುಜಾನಾತಿ ।</p>
<p>ಅಧ್ವರ್ಯು: - ದೇವಸ್ಯ ತ್ವಾ ಸವಿತುಃ &mdash; ಹಸ್ತಾಭ್ಯಾಮಗ್ನಯೇ ವೋ ಜುಷ್ಟಂ ಪ್ರೋಕ್ಷಾಮ್ಯಗ್ನೀಷೋಮಾಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮೀನ್ದ್ರಾಯ ವೈಮೃಧಾಯ ವೋ ಜುಷ್ಟಂ ಪ್ರೋಕ್ಷಾಮಿ ಇತಿ ಪೌರ್ಣಮಾಸ್ಯಾಮ್ । ದರ್ಶೇ ತು - ದೇವಸ್ಯ ತ್ವಾ ಸವಿತುಃ &mdash; ಹಸ್ತಾಭ್ಯಾಮಗ್ನಯೇ ವೋ ಜುಷ್ಟಂ ಪ್ರೋಕ್ಷಾಮೀಂದ್ರಾಗ್ನಿಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ ತ್ರಿರ್ಹವಿಃ ಪ್ರೋಕ್ಷತಿ ಸಕೃನ್ಮನ್ತ್ರೇಣ ದ್ವಿಸ್ತೂಷ್ಣೀಮ್ । ನಾಗ್ನಿಮಭಿಪ್ರೋಕ್ಷೇತ್ । ಉತ್ತಾನಾನಿ ಪಾತ್ರಾಣಿ ಪರ್ಯಾವರ್ತ್ಯ । ಶುಂಧಧ್ವಂ ದೈವ್ಯಾಯ ಕರ್ಮಣೇ ದೇವಯಜ್ಯಾಯೈ ಇತಿ ಸಪವಿತ್ರೇಣ ಪಾಣಿನಾ ತ್ರಿಃ ಪ್ರೋಕ್ಷತಿ । ಸಕೃನ್ಮಂತ್ರೇಣ ದ್ವಿಸ್ತೂಷ್ಣೀಮ್ । ಪ್ರೋಕ್ಷಣೀಶೇಷಮಗ್ರೇಣ ಗಾರ್ಹಪತ್ಯಂ ನಿಧಾಯ ।</p>
<p>ಹವಿರವಹನನಮ್ :-</p>
<p>ದೇವಸ್ಯ ತ್ವಾ ಸವಿತುಃ &mdash; ಹಸ್ತಾಭ್ಯಾಮಾದದೇ ಕೃಷ್ಣಾಜಿನಮಾದಾಯ । ಅವಧೂತꣳ ರಕ್ಷೋಽವಧೂತಾ ಅರಾತಯ: ಉತ್ಕರೇ ತ್ರಿರವಧೂನೋತಿ । ಊರ್ಧ್ವಗ್ರೀವಂ ಬಹಿಷ್ಟಾದ್ವಿಶಸನಮ್ । ಅದಿತ್ಯಾಸ್ತ್ವಗಸಿ ಪ್ರತಿ ತ್ವಾ ಪೃಥಿವೀ ವೇತ್ತು ಕೃಷ್ಣಾಜಿನಂ ಪ್ರತೀಚೀನಗ್ರೀವಮುತ್ತರಲೋಮೋಪಸ್ತೃಣಾತಿ । ಪುರಸ್ತಾತ್ಪ್ರತೀಚೀಂ ಭಸದಮುಪಸಮಸ್ಯತಿ । ಅನುತ್ಸೃಜನ್ಕೃಷ್ಣಾಜಿನಮ್ । ಅಧಿಷವಣಮಸಿ ವಾನಸ್ಪತ್ಯಂ ಪ್ರತಿ ತ್ವಾದಿತ್ಯಾಸ್ತ್ವಗ್ವೇತ್ತು ತಸ್ಮಿನ್ನುಲೂಖಲಮಧಿವರ್ತಯತಿ । ಅನುತ್ಸೃಜನ್ನುಲೂಖಲಮ್ । ಅಗ್ನೇಸ್ತನೂರಸಿ ವಾಚೋ ವಿಸರ್ಜನಂ ದೇವವೀತಯೇ ತ್ವಾ ಗೃಹ್ಣಾಮಿ ತಸ್ಮಿನ್ ಹವಿರಾವಪತಿ । ತ್ರಿರ್ಯಜುಷಾ ತೂಷ್ಣೀಂ ಚತುರ್ಥಮ್ । ಅದ್ರಿರಸಿ ವಾನಸ್ಪತ್ಯಸ್ಸ ಇದಂ ದೇವೇಭ್ಯೋ ಹವ್ಯꣳ ಸುಶಮಿ ಶಮಿಷ್ವ ಮುಸಲಮಾದಾಯ । ಹವಿಷ್ಕೃದೇ೩ಹಿ ಇತಿ ತ್ರಿರಾಹ್ವಯತಿ ಪತ್ನೀಮ್ ।</p>
<p>ಪತ್ನೀ - ಅವ ರಕ್ಷೋ ದಿವಃ ಸಪತ್ನಂ ವಧ್ಯಾಸಮ್ ಅವಹನ್ತಿ ।</p>
<p>ಅಧ್ವರ್ಯುಃ - ಉಚ್ಚೈಸ್ಸಮಾಹನ್ತವೈ೩ ಇತಿ ಸಂಪ್ರೇಷ್ಯತಿ ।</p>
<p>ಆಗ್ನೀಧ್ರಃ - ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಾದದೇ ಶಮ್ಯಾಮಾದಾಯ । ಇಷಮಾ ವದೋರ್ಜಮಾ ವದ ದ್ಯುಮದ್ವದತ ವಯꣳ ಸಂಘಾತಂ ಜೇಷ್ಮ ದೃಷದುಪಲೇ ಸಮಾಹನ್ತಿ । ದ್ವಿರ್ದೃಷದಿ ಸಕೃದುಪಲಾಯಾಂ ತ್ರಿಸ್ಸಂಚಾರಯನ್ ನವಕೃತ್ವಸ್ಸಂಪಾದಯತಿ । ಯತ್ರ ಸಮಾಪ್ತಿಸ್ತತ್ರೋಪಕ್ರಮ: ।</p>
<p>ಅಧ್ವರ್ಯುಃ - ವರ್ಷವೃದ್ಧಮಸಿ ಪುರಸ್ತಾಚ್ಛೂರ್ಪಮುಪೋಹತಿ । ವರ್ಷವೃದ್ಧಾಸ್ಸ್ಥ ಉಲೂಖಲಗತಂ ಹವಿರಭಿಮನ್ತ್ರ್ಯ । ಪ್ರತಿ ತ್ವಾ ವರ್ಷವೃದ್ಧಂ ವೇತ್ತು ಶೂರ್ಪೇ ಹವಿರುದ್ವಪತಿ । ಪರಾಪೂತꣳ ರಕ್ಷ: ಪರಾಪೂತಾ ಅರಾತಯಃ ಉತ್ಕರೇ ಪರಾಪುನಾತಿ । ಪ್ರವಿದ್ಧꣳ ರಕ್ಷ: ಪರಾಧ್ಮಾತಾ ಅಮಿತ್ರಾ: ತುಷಾನ್ ಪ್ರಸ್ಕನ್ದತೋಽನುಮನ್ತ್ರಯತೇ । ಮಧ್ಯಮೇ ಪುರೋಡಾಶಕಪಾಲೇ ತುಷಾನೋಪ್ಯ । ರಕ್ಷಸಾಂ ಭಾಗೋಽಸಿ ಅಧಸ್ತಾತ್ಕೃಷ್ಣಾಜಿನಸ್ಯೋಪವಪತಿ ಉತ್ತರಮಪರಮವಾನ್ತರದೇಶಮ್ ।</p>
<p>ಯಜಮಾನ: - ರಕ್ಷೋಭ್ಯ ಇದಮ್ । ಉಭಾವಪ ಉಪಸ್ಪೃಶತ: ।</p>
<p>ಫಲೀಕರಣಮ್ :-</p>
<p>ಅಧ್ವರ್ಯು: - ಅದ್ಭಿಃ ಕಪಾಲಂ ಸಂಸ್ಪೃಶ್ಯ । ಪ್ರಜ್ಞಾತಂ ನಿಧಾಯ । ಅಪ ಉಪಸ್ಪೃಶ್ಯ । ವಾಯುರ್ವೋ ವಿವಿನಕ್ತು ವಿವಿಚ್ಯ । ದೇವೋ ವಸ್ಸವಿತಾ ಹಿರಣ್ಯಪಾಣಿಃ ಪ್ರತಿಗೃಹ್ಣಾತು ಪಾತ್ರ್ಯಾಂ ತಂಡುಲಾನ್ಪ್ರಸ್ಕನ್ದಯಿತ್ವಾ । ಅದಬ್ಧೇನ ವಶ್ಚಕ್ಷುಷಾಽವಪಶ್ಯಾಮಿ ರಾಯಸ್ಪೋಷಾಯ ವರ್ಚಸೇ ಸುಪ್ರಜಾಸ್ತ್ವಾಯ ಚಕ್ಷುಷೋ ಗೋಪೀಥಾಯಾಶಿಷಮಾಶಾಸೇ ಅವೇಕ್ಷ್ಯ, ಆದಾಯ । ತೂಷ್ಣೀಮುಲೂಖಲೇ ನ್ಯುಪ್ಯ । ತ್ರಿಷ್ಫಲೀ ಕರ್ತವೈ೩ ಇತಿ ಸಂಪ್ರೇಷ್ಯತಿ ।</p>
<p>ಪತ್ನೀ - ದೇವೇಭ್ಯಶ್ಶುನ್ಧಧ್ವಮ್ । ದೇವೇಭ್ಯಶ್ಶುನ್ಧ್ಯಧ್ವಮ್ । ದೇವೇಭ್ಯಶ್ಶುಮ್ಭಧ್ವಮ್ ಸುಫಲೀಕೃತಾನ್ಕರೋತಿ ತೂಷ್ಣೀಂ ವಾ ।</p>
<p>ಅಧ್ವರ್ಯುಃ - ಫಲೀಕರಣಾನ್ ಫಲೀಕರಣಪಾತ್ರೇ ನಿಧಾಯ । ತ್ರಿಃ ಪ್ರಕ್ಷ್ಯಾಲ್ಯ ತಂಡುಲಾನ್ । ತ್ರಿಷ್ಫಲೀ ಕ್ರಿಯಮಾಣಾನಾಂ ಯೋ ನ್ಯಂಗೋ ಅವಶಿಷ್ಯತೇ । ರಕ್ಷಸಾಂ ಭಾಗಧೇಯಮಾಪಸ್ತತ್ಪ್ರವಹತಾದಿತಃ ಉತ್ಕರೇ ತ್ರಿರ್ನಿನಯತಿ । ಸಕೃನ್ಮಂತ್ರೇಣ ದ್ವಿಸ್ತೂಷ್ಣೀಮ್ ।</p>
<p>ಯಜಮಾನಃ - ರಕ್ಷೋಭ್ಯ ಇದಮ್ । ಉಭಾವಪ ಉಪಸ್ಪೃಶತ: ।</p>
<p>ಹವಿರಧಿವಾಪಃ :-</p>
<p>ಅಧ್ವರ್ಯುಃ - ಕೃಷ್ಣಾಜಿನಾದಾನಾದಿ ಪ್ರಾಗಧಿವರ್ತಾನಾತ್ಕೃತ್ವಾ । ದಿವಸ್ಸ್ಕಮ್ಭನಿರಸಿ ಪ್ರತಿ ತ್ವಾದಿತ್ಯಾ-ಸ್ತ್ವಗ್ವೇತ್ತು ಕೃಷ್ಣಾಜಿನೇ ಉದೀಚೀನಕುಂಬಾಂ ಶಮ್ಯಾಂ ನಿಧಾಯ । ಧಿಷಣಾಸಿ ಪರ್ವತ್ಯಾ ಪ್ರತಿ ತ್ವಾ ದಿವಸ್ಸ್ಕಂಭನಿರ್ವೇತ್ತು ತಸ್ಯಾಂ ದೃಷದಮತ್ಯಾದಧಾತಿ । ಧಿಷಣಾಸಿ ಪಾರ್ವತೇಯೀ ಪ್ರತಿ ತ್ವಾ ಪರ್ವತಿರ್ವೇತ್ತು ದೃಷದ್ಯುಪಲಾಮತ್ಯಾದಧಾತಿ । ಪೂರ್ವವದನುತ್ಸರ್ಗ: । ಅꣳಶವಸ್ಸ್ಥ ಮಧುಮನ್ತಃ ತಂಡುಲಾನಭಿಮನ್ತ್ರ್ಯ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಗ್ನಯೇ ಜುಷ್ಟಮಧಿವಪಾಮ್ಯಗ್ನೀಷೋಮಾಭ್ಯಾಂ ಜುಷ್ಟಮಧಿವಪಾಮೀನ್ದ್ರಾಯ ವೈಮೃಧಾಯ ಜುಷ್ಟಮಧಿವಪಾಮಿ ಧಾನ್ಯಮಸಿ ಧಿನುಹಿ ದೇವಾನ್ ಇತಿ ಪೌರ್ಣಮಾಸ್ಯಾಮ್ ।</p>
<p>ದರ್ಶೇ ತು - ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಗ್ನಯೇ ಜುಷ್ಟಮಧಿವಪಾಮೀಂದ್ರಾಗ್ನಿಭ್ಯಾಂ ಜುಷ್ಟಮಧಿವಪಾಮಿ ಧಾನ್ಯಮಸಿ ಧಿನುಹಿ ದೇವಾನ್ ದೃಷದಿ ತಂಡುಲಾನಧಿವಪತಿ । ತ್ರಿರ್ಯಜುಷಾ ತೂಷ್ಣೀಂ ಚತುರ್ಥಮ್ । ಪ್ರಾಣಾಯ ತ್ವಾ ಪ್ರಾಚೀಮುಪಲಾಂ ಪ್ರೋಹತಿ । ಅಪಾನಾಯ ತ್ವಾ ಪ್ರತೀಚೀಮ್ । ವ್ಯಾನಾಯ ತ್ವಾ ಮಧ್ಯದೇಶೇ ವ್ಯವಧಾರಯತಿ । ಪ್ರಾಣಾಯ ತ್ವಾಽಪಾನಾಯ ತ್ವಾ ವ್ಯಾನಾಯ ತ್ವಾ ಸನ್ತತಂ ಪಿನಷ್ಟಿ । ದೀರ್ಘಾಮನು ಪ್ರಸಿತಿಮಾಯುಷೇ ಧಾಂ ಪ್ರಾಚೀಮನ್ತತೋಽ-ನುಪ್ರೋಹ್ಯ । ದೇವೋ ವಸ್ಸವಿತಾ ಹಿರಣ್ಯಪಾಣಿ: ಪ್ರತಿಗೃಹ್ಣಾತು ಕೃಷ್ಣಾಜಿನೇ ಪಿಷ್ಟಾನಿ ಪ್ರಸ್ಕನ್ದಯಿತ್ವಾ । ಅದಬ್ಧೇನ ವಶ್ಚಕ್ಷುಷಾವೇಕ್ಷೇ ಅವೇಕ್ಷ್ಯ, ಆದಾಯ । ತೂಷ್ಣೀಮುಲೂಖಲೇ ನ್ಯುಪ್ಯ । ಅಸಂವಪನ್ತೀ ಪಿꣳಷಾಣೂನಿ ಕುರುತಾ೩ತ್ ಇತಿ ಸಂಪ್ರೇಷ್ಯತಿ । ಪತ್ನೀ ಪಿನಷ್ಟಿ ಅಪಿ ವಾ ದಾಸೀ । ಫಲೀಕರಣಂ ಪಿಷ್ಟಲೇಪಂ ಚ ಗೃಹೀತ್ವಾ । ಪ್ರಜ್ಞಾತಂ ನಿದಧಾತಿ । ಆಹವನೀಯೇ ಗಾರ್ಹಪತ್ಯೇ ವಾ ಹವೀಂಷಿ ಶ್ರಪಯತಿ ।</p>
<p>ಕಪಾಲೋಪಧಾನಂ ಪ್ರಾತರ್ದೋಹಶ್ಚ :-</p>
<p>ಧೃಷ್ಟಿರಸಿ ಬ್ರಹ್ಮ ಯಚ್ಛ ಉಪವೇಷಮಾದಾಯ । ರಕ್ಷಸ: ಪಾಣಿಂ ದಹಾಹಿರಸಿ ಬುಧ್ನಿಯ: ಅಭಿಮನ್ತ್ರ್ಯ । ಅಪಾಗ್ನೇಽಗ್ನಿಮಾಮಾದಂ ಜಹಿ ತೇನ ಆಹವನೀಯಾತ್ಪ್ರತ್ಯಂಚಾವಙ್ಗಾರೌ ನಿರ್ವರ್ತ್ಯ । ನಿಷ್ಕ್ರವ್ಯಾದꣳ ಸೇಧ ತಯೋರನ್ಯತರಮುತ್ತರಮಪರಮವಾನ್ತರದೇಶಂ ನಿರಸ್ಯ । ಅಪ ಉಪಸ್ಪೃಶ್ಯ । ಆ ದೇವಯಜಂ ವಹ ದಕ್ಷಿಣಮವಸ್ಥಾಪ್ಯ । ಧ್ರುವಮಸಿ ಪೃಥಿವೀಂ ದೃꣳಹಾಯುರ್ದೃꣳಹ ಪ್ರಜಾಂ ದೃꣳಹ ಸಜಾತಾನಸ್ಮೈ ಯಜಮಾನಾಯ ಪರ್ಯೂಹ ತಸ್ಮಿನ್ನಂಗಾರೇ ಮಧ್ಯಮಂ ಪುರೋಡಾಶಕಪಾಲಮುಪದಧಾತಿ । ನಿರ್ದಗ್ಧꣳ ರಕ್ಷೋ ನಿರ್ದಗ್ಧಾ ಅರಾತಯಃ ಕಪಾಲೇಽಂಗಾರಮತ್ಯಾಧಾಯ । ಧರ್ತ್ರಮಸ್ಯನ್ತರಿಕ್ಷಂ ದೃꣳಹ ಪ್ರಾಣಂ ದೃꣳಹಾಪಾನಂ ದೃꣳಹ ಸಜಾತಾನಸ್ಮೈ ಯಜಮಾನಾಯ ಪರ್ಯೂಹ ಮಧ್ಯಮಾತ್ಪುರತ: । ಧರುಣಮಸಿ ದಿವಂ ದೃꣳಹ ಚಕ್ಷುರ್ದೃꣳಹ ಶ್ರೋತ್ರಂ ದೃꣳಹ ಸಜಾತಾನಸ್ಮೈ ಯಜಮಾನಾಯ ಪರ್ಯೂಹ ತಸ್ಮಾತ್ಪುರತ: । ಚಿದಸಿ ವಿಶ್ವಾಸು ದಿಕ್ಷು ಸೀದ ಮಧ್ಯಮಾದ್ದಕ್ಷಿಣತ: । ಪರಿಚಿದಸಿ ವಿಶ್ವಾಸು ದಿಕ್ಷು ಸೀದ ಮಧ್ಯಮಾದುತ್ತರತ: । ಮರುತಾꣳ ಶರ್ಧೋಽಸಿ ಮಧ್ಯಮಾತ್ಪಶ್ಚಾತ್ । ಧರ್ಮಾಸಿ ದಿಶೋ ದೃꣳಹ ಯೋನಿಂ ದೃꣳಹ ಪ್ರಜಾಂ ದೃꣳಹ ಸಜಾತಾನಸ್ಮೈ ಯಜಮಾನಾಯ ಪರ್ಯೂಹ ದಕ್ಷಿಣಾತ್ಪುರತ: । ಚಿತಸ್ಸ್ಥ ಪ್ರಜಾಮಸ್ಮೈ ರಯಿಮಸ್ಮೈ ಸಜಾತಾನಸ್ಮೈ ಯಜಮಾನಾಯ ಪರ್ಯೂಹ ಉತ್ತರಾತ್ಪುರತ: । ಇತ್ಯಾಗ್ನೇಯಮ್ । ಏವಮಿತರಯೋರಷ್ಟಾವುಪಧಾಯ । ಚಿತಸ್ಸ್ಥೋರ್ಧ್ವಚಿತ: ಇತಿ ತ್ರೀಣ್ಯುಪಧಾಯ ಕಪಾಲಾನಿ । ತೂಷ್ಣೀಂ ವಾ ಯಥಾಯೋಗಮುಪದಧಾತಿ ನೈರ್​ಋತ್ಯಾದಿಕೋಣೇಷು ಪ್ರದಕ್ಷಿಣಮ್ । ಅತ್ರ ಸಾಯಂದೋಹವತ್ಪ್ರಾತರ್ದೋಹಂ ದೋಹಯತಿ । ಏತಾ ಆಚರನ್ತೀತ್ಯಾದಿ ಸಂಕ್ಷಾಲನನಿನಯನಾನ್ತಮ್ । ಭೃಗೂಣಾಮಂಗಿರಸಾಂ ತಪಸಾ ತಪ್ಯಧ್ವಮ್ ವೇದೇನ ಕಪಾಲೇಷು ಅಂಗಾರಾನಧ್ಯೂಹ್ಯ । ಪ್ರತಿಕಪಾಲಯೋಗಂ ಮಂತ್ರಾವೃತ್ತಿಃ । ಮದನ್ತೀರಧಿಶ್ರಯತಿ ।</p>
<p>ಸಂವಾಪಃ ಪುರೋಡಾಶಕರಣಂ ಚ :-</p>
<p>ಪ್ರಕ್ಷಾಲಿತಾಯಾಂ ಪಾತ್ರ್ಯಾಂ ನಿಷ್ಟಪ್ತೋಪಪಾತಾಯಾಂ ಪವಿತ್ರವತ್ಯಾಂ ಕೃಷ್ಣಾಜಿನಾತ್ ಪಿಷ್ಟಾನಿ ಸಂವಪತಿ । ದೇವಸ್ಯ ತ್ವಾ ಸವಿತುಃ &mdash; ಹಸ್ತಾಭ್ಯಾಮಗ್ನಯೇ ಜುಷ್ಟꣳ ಸಂವಪಾಮ್ಯಗ್ನೀಷೋಮಾಭ್ಯಾಂ ಜುಷ್ಟꣳ ಸಂವಪಾಮೀಂದ್ರಾಯ ವೈಮೃಧಾಯ ಜುಷ್ಟꣳ ಸಂವಪಾಮಿ ಇತಿ ಪೌರ್ಣಮಾಸ್ಯಾಮ್ ।</p>
<p>ದರ್ಶೇ ತು - ದೇವಸ್ಯ ತ್ವಾ ಸವಿತುಃ &mdash; ಹಸ್ತಾಭ್ಯಾಮಗ್ನಯೇ ಜುಷ್ಟꣳ ಸಂವಪಾಮೀಂದ್ರಾಗ್ನಿಭ್ಯಾಂ ಜುಷ್ಟꣳ ಸಂವಪಾಮಿ । ತ್ರಿರ್ಯಜುಷಾ ತೂಷ್ಣೀಂ ಚತುರ್ಥಮ್ । ಸರ್ವಂ ಸಂವಪನ್ವಾಚಂ ಯಚ್ಛತಿ । ಪ್ರೋಕ್ಷಣೀವತ್ಪಿಷ್ಟಾನ್ಯುತ್ಪೂಯ । ಪವಿತ್ರಂ ಪ್ರಜ್ಞಾತಂ ನಿಧಾಯ । ಸ್ರುವೇಣ ಪ್ರಣೀತಾಭ್ಯ ಅಪ ಆದಾಯ ವೇದೇನೋಪಯಮ್ಯ ಸಮಾಪೋ ಅದ್ಭಿರಗ್ಮತ ಸಮೋಷಧಯೋ ರಸೇನ ಸꣳ ರೇವತೀರ್ಜಗತೀಭಿ-ರ್ಮಧುಮತೀರ್ಮಧುಮತೀಭಿಸ್ಸೃಜ್ಯಧ್ವಮ್ ಪಿಷ್ಟೇಷ್ವಾನಯತಿ । ಸ್ರುವೇಣ ಮದನ್ತೀಜಲಮಾದಾಯ ಅದ್ಭ್ಯಃ ಪರಿ ಪ್ರಜಾತಾಸ್ಸ್ಥ ಸಮದ್ಭಿಃ ಪೃಚ್ಯಧ್ವಮ್ ತಪ್ತಾಭಿರನುಪರಿಪ್ಲಾವ್ಯ । ಜನಯತ್ಯೈ ತ್ವಾ ಸಂಯೌಮಿ ಮೇಕ್ಷಣೇನ ಸಂಯುತ್ಯ । ಮಖಸ್ಯ ಶಿರೋಽಸಿ ಪಿಣ್ಡಂ ಕೃತ್ವಾ । ಯಥಾಭಾಗಂ ವ್ಯಾವರ್ತಧ್ವಮ್ ಆಗ್ನೇಯಂ ವಿಭಜ್ಯ । ಯಥಾಭಾಗಂ ವ್ಯಾವರ್ತೇಥಾಮ್ ಇತರೌ । ಸಮಾನ್ಪಿಂಡಾನ್ಕೃತ್ವಾ । ಇದಮಗ್ನೀಷೋಮಯೋ: । ಇದಮಿನ್ದ್ರಸ್ಯ ವೈಮೃಧಸ್ಯ ಇತಿ ಪೌರ್ಣಮಾಸ್ಯಾಮ್ । ಯಥಾಭಾಗಂ ವ್ಯಾವರ್ತೇಥಾಮ್ ವಿಭಜ್ಯ । ಇದಮಗ್ನೇ: । ಇದಮಿನ್ದ್ರಾಗ್ನ್ಯೋ: ಇತ್ಯಮಾವಾಸ್ಯಾಯಾಮ್ । ಅನ್ತ್ಯಯೋರೇವ ನಿರ್ದೇಶ: । ಯಥಾದೈವತ-ಮಭಿಮೃಶತಿ । ಅತುಂಗಮನಪೂಪಾಕೃತಿಂ ಕೂರ್ಮಸ್ಯೇವ ಪ್ರತಿಕೃತಿಮಶ್ವಶಫಮಾತ್ರಂ ಪುರೋಡಾಶಂ ಕರೋತಿ । ಯಾವನ್ತಂ ವಾ ಮನ್ಯಂತೇ ।</p>
<p>ಪುರೋಡಾಶಾಧಿಶ್ರಯಣಂ, ಪರ್ಯಗ್ನಿಕರಣಂ, ಅಂಗಾರಾಧ್ಯೂಹನಂ ಚ :-</p>
<p>ಇದಮಹꣳ ಸೇನಾಯಾ ಅಭೀತ್ವರ್ಯೈ ಮುಖಮಪೋಹಾಮಿ ವೇದೇನ ಕಪಾಲೇಭ್ಯೋಽಂಗಾರಾ-ನಪೋಹ್ಯ । ಪ್ರತಿಕಪಾಲಯೋಗಂ ಮಂತ್ರಾವೃತ್ತಿ: । ಘರ್ಮೋಽಸಿ ವಿಶ್ವಾಯುಃ ಆಗ್ನೇಯಂ ಪುರೋಡಾಶಂ ಅಷ್ಟಸು ಕಪಾಲೇಷ್ವಧಿಶ್ರಯತಿ । ಪ್ರತಿಪುರೋಡಾಶಂ ಮನ್ತ್ರಾವೃತ್ತಿಃ । ಉರು ಪ್ರಥಸ್ವೋರು ತೇ ಯಜ್ಞಪತಿಃ ಪ್ರಥತಾಮ್ ಪ್ರಥಯಿತ್ವಾ । ತ್ವಚಂ ಗೃಹ್ಣೀಷ್ವ ಅದ್ಭಿಶ್ಶ್ಲಕ್ಷ್ಣೀಕರೋತಿ ಅನತಿಕ್ಷಾರಯನ್ । ಪ್ರತಿಪುರೋಡಾಶಂ ಮಂತ್ರಾವೃತ್ತಿ: । ಅನ್ತರಿತꣳ ರಕ್ಷೋಽನ್ತರಿತಾ ಅರಾತಯಃ ಸರ್ವಾಣಿ ಹವೀಂಷಿ ತ್ರಿ: ಪರ್ಯಗ್ನಿಕೃತ್ವಾ । ದೇವಸ್ತ್ವಾ ಸವಿತಾ ಶ್ರಪಯತು ವರ್ಷಿಷ್ಠೇ ಅಧಿ ನಾಕೇ ಉಲ್ಮುಕೈ: ಪ್ರತಿತಪತಿ । ಅಗ್ನಿಸ್ತೇ ತನುವಂ ಮಾಽತಿ ಧಾಗಗ್ನೇ ಹವ್ಯꣳ ರಕ್ಷಸ್ವ ದರ್ಭೈರಭಿಜ್ವಲಯತಿ ಜ್ವಾಲೈರ್ವಾ । ಅವಿದಹನ್ತ: ಶ್ರಪಯತಾ೩ ಇತಿ ಸಂಪ್ರೇಷ್ಯತಿ । ಆಗ್ನೀಧ್ರೋ ಹವೀಂಷಿ ಸುಶೃತಾನಿ ಕರೋತಿ । ಮನ್ತ್ರವತ್ಸು ವಾ ಕರ್ಮಸು, ಯಾಥಾಕಾಮೀ ತೂಷ್ಣೀಕೇಷು । ಯದಿ ಪ್ರಮತ್ತೋ ವ್ಯಾಹರೇತ್ ವೈಷ್ಣವೀಮೃಚಂ ವ್ಯಾಹೃತೀಶ್ಚ ಜಪಿತ್ವಾ ವಾಚಂ ವಿಸೃಜತಿ । ಇದಂ ವಿಷ್ಣುರ್ವಿಚಕ್ರಮೇ ತ್ರೇಧಾ ನಿದಧೇ ಪದಮ್ । ಸಮೂಢಮಸ್ಯ ಪಾꣳಸುರೇ ॥ ಭೂರ್ಭುವಸ್ಸುವಃ । ಅತ್ರ ವಾಚಂ ವಿಸೃಜತೇ । ಸಂ ಬ್ರಹ್ಮಣಾ ಪೃಚ್ಯಸ್ವ ವೇದೇನ ಪುರೋಡಾಶೇ ಸಾಂಗಾರಂ ಭಸ್ಮಾಧ್ಯೂಹತಿ । ಅಙ್ಗುಲಿಪ್ರಕ್ಷಾಲನಂ ಪಾತ್ರೀ ನಿರ್ಣೇಜನಂ ಚ । ಉಲ್ಮುಕೇನಾಭಿತಪ್ಯ ಸ್ಫ್ಯೇನಾನ್ತರ್ವೇದಿ ತಿಸ್ರೋ ಲೇಖಾ ಲಿಖತಿ ಪ್ರಾಚೀರುದೀಚೀರ್ವಾ । ತಾಸ್ವಸಂಸ್ಯನ್ದಯನ್ ತ್ರಿರ್ನಿನಯತಿ ಪ್ರತ್ಯಗಪವರ್ಗಮ್ । ಏಕತಾಯ ಸ್ವಾಹಾ । ಏಕತಾಯೇದಮ್ । ದ್ವಿತಾಯ ಸ್ವಾಹಾ । ದ್ವಿತಾಯೇದಮ್ । ತ್ರಿತಾಯ ಸ್ವಾಹಾ । ತ್ರಿತಾಯೇದಮ್ । ನಿನೀಯವಾಭಿತಪೇದಭಿತಪೇತ್ ।</p>
<p>॥ ಇತಿ ಪ್ರಥಮೋಽಧ್ಯಾಯ: ॥</p>
<p></p>
<p>॥ ಅಥ ದ್ವಿತೀಯೋಽಧ್ಯಾಯಃ ॥</p>
<p>ವೇದಿಕರಣಮ್ :-</p>
<p>ಅಧ್ವರ್ಯುಃ - ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಾದದೇ ಸ್ಫ್ಯಮಾದಾಯ । ಇಂದ್ರಸ್ಯ ಬಾಹುರಸಿ ದಕ್ಷಿಣಸ್ಸಹಸ್ರಭೃಷ್ಟಿಶ್ಶತತೇಜಾ ವಾಯುರಸಿ ತಿಗ್ಮತೇಜಾಃ ಅಭಿಮನ್ತ್ರ್ಯ । ಹರಸ್ತೇ ಮಾ ಪ್ರತಿಗಾಮ್ ದರ್ಭೇಣ ಸ್ರುವವತ್ಸಂಮೃಜ್ಯ । ದರ್ಭಮುತ್ಕರೇ ನಿರಸ್ಯ । ಅಪ ಉಪಸ್ಪೃಶ್ಯ । ತೇನ ವೇದಿಂ ಏಕಂ, ದ್ವೇ, ತ್ರೀಣಿ, ಚತ್ವಾರಿ । ವೇದಂ ಧೃತ್ವಾ ವೇದೇನ ವೇದಿಂ ವಿವಿದುಃ ಪೃಥಿವೀಂ ಸಾ ಪಪ್ರಥೇ ಪೃಥಿವೀ ಪಾರ್ಥಿವಾನಿ । ಗರ್ಭಂ ಬಿಭರ್ತಿ ಭುವನೇಷ್ವನ್ತಸ್ತತೋ ಯಜ್ಞೋ ಜಾಯತೇ ವಿಶ್ವದಾನಿಃ ವೇದೇನ ವೇದಿಂ ತ್ರಿಃ ಸಂಮಾರ್ಷ್ಟಿ ।</p>
<p>ಯಜಮಾನಃ - ಚತುಶ್ಶಿಖಣ್ಡಾ ಯುವತಿಸ್ಸುಪೇಶಾ ಘೃತಪ್ರತೀಕಾ ಭುವನಸ್ಯ ಮಧ್ಯೇ । ಮರ್ಮೃಜ್ಯಮಾನಾ ಮಹತೇ ಸೌಭಗಾಯ ಮಹ್ಯಂ ಧುಕ್ಷ್ವ ಯಜಮಾನಾಯ ಕಾಮಾನ್ ವೇದಿಂ ಸಂಮೃಜ್ಯಮಾನಾಮನುಮಂತ್ರಯತೇ ।</p>
<p>ಅಧ್ವರ್ಯುಃ - ಪೂರ್ವಾರ್ಧೇ ವೇದೇರ್ವಿತೃತೀಯದೇಶೇ ಸ್ತಮ್ಬಯಜುರ್ಹರತಿ । ಪೃಥಿವ್ಯೈ ವರ್ಮಾಸಿ ತತ್ರೋದಗಗ್ರಂ ಪ್ರಾಗಗ್ರಂ ವಾ ದರ್ಭಂ ನಿಧಾಯ । ಪೃಥಿವಿ ದೇವಯಜನ್ಯೋಷಧ್ಯಾಸ್ತೇ ಮೂಲಂ ಮಾ ಹಿꣳಸಿಷಮ್ ತಸ್ಮಿನ್ ಸ್ಫ್ಯೇನ ಸತೃಣಂ ಪ್ರಹೃತ್ಯ । ಅಪ ಉಪಸ್ಪೃಶ್ಯ । ಅಪಹತೋಽರರುಃ ಪೃಥಿವ್ಯೈ ಸ್ಫ್ಯೇನ ಸತೃಣಾನ್ ಪಾಂಸೂನಪಾದಾಯ । ವ್ರಜಂ ಗಚ್ಛ ಗೋಸ್ಥಾನಮ್ ಹರತಿ ।</p>
<p>ಯಜಮಾನಃ - ಯೋ ಮಾ ಹೃದಾ ಮನಸಾ ಯಶ್ಚ ವಾಚಾ ಯೋ ಬ್ರಹ್ಮಣಾ ಕರ್ಮಣಾ ದ್ವೇಷ್ಟಿ ದೇವಾಃ । ಯಶ್ಶ್ರುತೇನ ಹೃದಯೇನೇಷ್ಣತಾ ಚ ತಸ್ಯೇಂದ್ರ ವಜ್ರೇಣ ಶಿರಶ್ಛಿನದ್ಮಿ ಸ್ತಂಬಯಜುರ್ಹ್ರಿಯಮಾಣ-ಮನುಮಂತ್ರಯತೇ ।</p>
<p>ಅಧ್ವರ್ಯುಃ - ವರ್ಷತು ತೇ ದ್ಯೌಃ ವೇದಿಂ ಪ್ರತ್ಯವೇಕ್ಷತೇ । ಬಧಾನ ದೇವ ಸವಿತಃ ಪರಮಸ್ಯಾಂ ಪರಾವತಿ ಶತೇನ ಪಾಶೈರ್ಯೋಽಸ್ಮಾನ್ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಸ್ತಮತೋ ಮಾ ಮೌಕ್ ಉತ್ಕರೇ ನಿವಪತಿ ।</p>
<p>ಅರರುಸ್ತೇ ದಿವಂ ಮಾಸ್ಕಾನ್ ನ್ಯುಪ್ತಮಾಗ್ನೀಧ್ರೋಽಂಜಲಿನಾಽಭಿಗೃಹ್ಣಾತಿ ।</p>
<p>ಯಜಮಾನಃ - ಇದಂ ತಸ್ಮೈ ಹರ್ಮ್ಯಂ ಕರೋಮಿ ಯೋ ವೋ ದೇವಾಶ್ಚರತಿ ಬ್ರಹ್ಮಚರ್ಯಮ್ । ಮೇಧಾವೀ ದಿಕ್ಷು ಮನಸಾ ತಪಸ್ವ್ಯನ್ತರ್ದೂತಶ್ಚರತಿ ಮಾನುಷೀಷು ಉತ್ಕರಮಭಿಗೃಹ್ಯಮಾಣಮ್ ।</p>
<p>ಅಧ್ವರ್ಯುಃ - ಅಪಾರರುಮ ದೇವಯಜನಂ ಪೃಥಿವ್ಯಾಃ ದ್ವಿತೀಯೇ ಪ್ರಹೃತ್ಯ, ಅಪ ಉಪಸ್ಪೃಶ್ಯ । ಅಪಹತೋಽರರುಃ ಪೃಥಿವ್ಯೈ ದೇವಯಜನ್ಯೈ ಅಪಾದಾಯ । ವ್ರಜಂ ಗಚ್ಛೇತ್ಯಾದಿ ಪೂರ್ವವತ್ ।</p>
<p>ಅವಬಾಢꣳ ರಕ್ಷಃ ನ್ಯುಪ್ತಮಾಗ್ನೀಧ್ರೋಽಞ್ಜಲಿನಾ ಽಭಿಗೃಹ್ಣಾತಿ ।</p>
<p>ಅಧ್ವರ್ಯುಃ - ಅರರುರ್ದ್ಯಾಂ ಮಾ ಪಪ್ತತ್ ತೃತೀಯೇ ಪ್ರಹೃತ್ಯ, ಅಪ ಉಪಸ್ಪೃಶ್ಯ । ಅಪಹತೋಽರರುಃ ಪೃಥಿವ್ಯಾ ಅದೇವಯಜನಃ ಅಪಾದತ್ತೇ । ವ್ರಜಂ ಗಚ್ಛೇತ್ಯಾದಿ ಪೂರ್ವವತ್ ।</p>
<p>ಅವಬಾಢೋಽಘಶꣳಸಃ ನ್ಯುಪ್ತಮಾಗ್ನೀಧ್ರೋಽಞ್ಜಲಿನಾಽಭಿಗೃಹ್ಣಾತಿ ।</p>
<p>ಅಧ್ವರ್ಯುಃ - ತೂಷ್ಣೀಂ ಚತುರ್ಥಂ ಹರನ್ ಸರ್ವಂ ದರ್ಭಶೇಷಂ ಹರತಿ । ನ್ಯುಪ್ತಮಾಗ್ನೀಧ್ರಃ ಅವಬಾಢಾ ಯಾತುಧಾನಾಃ ಅಞ್ಜಲಿನಾಽಭಿಗೃಹ್ಣಾತಿ । ಯೋ ಮಾ ಹೃದಾ, ಇದಂ ತಸ್ಮಾ ಇತಿ ಸರ್ವತ್ರ ಯಜಮಾನೋಽನು ಮನ್ತ್ರಯತೇ ।</p>
<p>ಪೂರ್ವಪರಿಗ್ರಹಃ :-</p>
<p>ಅಧ್ವರ್ಯುಃ - ದ್ರಪ್ಸಸ್ತೇ ದ್ಯಾಂ ಮಾ ಸ್ಕಾನ್ ಖನಿಂ ಪ್ರತ್ಯವೇಕ್ಷ್ಯ । ಸ್ಫ್ಯೇನ ವೇದಿಂ ಪರಿಗೃಹ್ಣಾತಿ । ವಸವಸ್ತ್ವಾ ಪರಿಗೃಹ್ಣನ್ತು ಗಾಯತ್ರೇಣ ಛನ್ದಸಾ ದಕ್ಷಿಣತಃ । ರುದ್ರಾಸ್ತ್ವಾ ಪರಿಗೃಹ್ಣನ್ತು ತ್ರೈಷ್ಟುಭೇನ ಛಂದಸಾ ಪಶ್ಚಾತ್ । ಆದಿತ್ಯಾಸ್ತ್ವಾ ಪರಿಗೃಹ್ಣನ್ತು ಜಾಗತೇನ ಛಂದಸಾ ಉತ್ತರತಃ ।</p>
<p>ಯಜಮಾನಃ - ಯಜ್ಞಸ್ಯ ತ್ವಾ ಪ್ರಮಯಾಽಭಿಮಯಾ ಪ್ರತಿಮಯೋನ್ಮಯಾ ಪರಿಗೃಹ್ಣಾಮಿ ವೇದಿಂ ಪರಿಗೃಹ್ಯಮಾಣಾಮ್ ।</p>
<p>ಅಧ್ವರ್ಯುಃ - ಅಪಾರರುಮ ದೇವಯಜನಂ ಪೃಥಿವ್ಯಾ ಅದೇವಯಜನೋ ಜಹಿ ಸ್ಫ್ಯೇನೋತ್ತಮಾಂ ತ್ವಚಮುದ್ಧನ್ತಿ । ಸಮುದ್ಧತಸ್ಯಾಗ್ನೀಧ್ರಃ । ಉತ್ಕರೇ ತ್ರಿರ್ನಿವಪತಿ ।</p>
<p>ಯಜಮಾನಃ - ಯದುದ್ಘ್ನನ್ತೋ ಜಿಹಿꣳಸಿಮ ಪೃಥಿವೀಮೋಷಧೀರಪಃ । ಅಧ್ವರ್ಯವಃ ಸ್ಫ್ಯಕೃತಃ ಸ್ಫ್ಯೇನಾನ್ತರಿಕ್ಷಂ ಮೋರು ಪಾತ ತಸ್ಮಾತ್ ॥ ಯದುದ್ಘ್ನನ್ತೋ ಜಿಹಿꣳಸಿಮ ಕ್ರೂರಮಸ್ಯಾ ವೇದಿಂ ಚಕೃಮಾ ಮನಸಾ ದೇವಯನ್ತಃ । ಮಾ ತೇನ ಹೇಡ ಉಪಗಾಮ ಭೂಮ್ಯಾಶ್ಶಿವಾ ನೋ ವಿಶ್ವೈರ್ಭುವನೇಭಿರಸ್ತು ಉದ್ಧನ್ಯಮಾನಾಮನುಮನ್ತ್ರಯತೇ ।</p>
<p>ಅಧ್ವರ್ಯುಃ - ಇಮಾಂ ನರಾಃ ಕೃಣುತ ವೇದಿಮೇತ ದೇವೇಭ್ಯೋ ಜುಷ್ಟಾಮದಿತ್ಯಾ ಉಪಸ್ಥೇ । ಇಮಾಂ ದೇವಾ ಅಜುಷನ್ತ ವಿಶ್ವೇ ರಾಯಸ್ಪೋಷಾ ಯಜಮಾನಂ ವಿಶನ್ತು ಇತಿ ಸಂಪ್ರೇಷ್ಯತಿ ।</p>
<p>ಆಗ್ನೀಧ್ರಃ - ದೇವಸ್ಯ ಸವಿತುಸ್ಸವೇ ಕರ್ಮ ಕೃಣ್ವನ್ತಿ ವೇಧಸಃ ದ್ವ್ಯಂಗುಲಾದಿ ಸಮ್ಮಿತಾಂ ಖನತಿ । ಅಪ ಉಪಸ್ಪೃಶ್ಯ ।</p>
<p>ಯಜಮಾನಃ - ಭೂಮಿರ್ಭೂತ್ವಾ ಮಹಿಮಾನಂ ಪುಪೋಷ ತತೋ ದೇವೀ ವರ್ಧಯತೇ ಪಯಾꣳಸಿ । ಯಜ್ಞಿಯಾ ಯಜ್ಞಂ ವಿ ಚ ಯಂತಿ ಶಂ ಚೌಷಧೀರಾಪ ಇಹ ಶಕ್ವರೀಶ್ಚ ವೇದಿಂ ಕ್ರಿಯಮಾಣಾಮ್ ।</p>
<p>ಉತ್ತರಪರಿಗ್ರಹಃ :-</p>
<p>ಅಧ್ವರ್ಯುಃ - ಪ್ರಾಞ್ಚೌ ವೇದ್ಯꣳಸಾವುನ್ನಯತಿ । ಪ್ರತೀಚೀ ಶ್ರೋಣೀ । ಪುರಸ್ತಾದಂಹೀಯಸೀ । ಪಶ್ಚಾತ್ಪ್ರಥೀಯಸೀ । ಮಧ್ಯೇ ಸನ್ನತತರಾ ಭವತಿ । ಬ್ರಹ್ಮನ್ನುತ್ತರಂ ಪರಿಗ್ರಾಹಂ ಪರಿಗ್ರಹೀಷ್ಯಾಮಿ ಇತಿ ಬ್ರಹ್ಮಾಣಮಾಮಂತ್ರಯತೇ ।</p>
<p>ಬ್ರಹ್ಮಾ - ಬೃಹಸ್ಪತೇ ಪರಿಗೃಹಾಣ ವೇದಿಗ್ಗ್ ಸ್ವಗಾ ವೋ ದೇವಾಸ್ಸದನಾನಿ ಸನ್ತು । ತಸ್ಯಾಂ ಬರ್ಹಿಃ ಪ್ರಥತಾꣳ ಸಾಧ್ವನ್ತರ್ಹಿಗ್ಗ್ಸ್ರಾಣಃ ಪೃಥಿವೀ ದೇವ್ಯಸ್ತು ದೇವತಾ ವರ್ಧಯ ತ್ವಂ ನಾಕಸ್ಯ ಪೃಷ್ಠೇ ಯಜಮಾನೋ ಅಸ್ತು । ಸಪ್ತಋಷೀಣಾꣳ ಸುಕೃತಾಂ ಯತ್ರ ಲೋಕಸ್ತತ್ರೇಮಂ ಯಜ್ಞಂ ಯಜಮಾನಂ ಚ ಧೇಹಿ ಇತಿ ಜಪಿತ್ವಾ । ಓಂ ಪರಿಗೃಹಾಣ ಇತ್ಯನುಜಾನಾತಿ ।</p>
<p>ಅಧ್ವರ್ಯುಃ - ಋತಮಸಿ ದಕ್ಷಿಣತಃ । ಋತಸದನಮಸಿ ಪಶ್ಚಾತ್ । ಋತಶ್ರೀರಸಿ ಉತ್ತರತಃ ।</p>
<p>ಯಜಮಾನಃ - ಯಜ್ಞಸ್ಯ ತ್ವಾ ಪ್ರಮಯಾಭಿಮಯಾ ಪ್ರತಿಮಯೋನ್ಮಯಾ ಪರಿಗೃಹ್ಣಾಮಿ ವೇದಿಂ ಪರಿಗೃಹ್ಯಮಾಣಾಮ್ ।</p>
<p>ಅಧ್ವರ್ಯುಃ - ಧಾ ಅಸಿ ಸ್ವಧಾ ಅಸ್ಯುರ್ವೀ ಚಾಸಿ ವಸ್ವೀ ಚಾಸಿ ಪುರಾ ಕ್ರೂರಸ್ಯ ವಿಸೃಪೋ ವಿರಪ್ಶಿನ್ ಪ್ರತೀಚೀಂ ವೇದಿಂ ಸ್ಫ್ಯೇನ ಯೋಯುಪ್ಯ । ಉದಾದಾಯ ಪೃಥಿವೀಂ ಜೀರದಾನುರ್ಯಾಮೈರಯನ್ ಚನ್ದ್ರಮಸಿ ಸ್ವಧಾಭಿಸ್ತಾಂ ಧೀರಾಸೋ ಅನುದೃಶ್ಯ ಯಜನ್ತೇ ವೇದಿಂ ಪ್ರತೀಚೀಮನುವೀಕ್ಷತೇ । ಪೂರ್ವಾರ್ಧೇ ವೇದೇರ್ವಿತೃತೀಯದೇಶೇ ಸ್ಫ್ಯಂ ತಿರ್ಯಞ್ಚಂ ಸ್ತಬ್ಧ್ವಾ ಸಂಪ್ರೇಷ್ಯತಿ । ಪ್ರೋಕ್ಷಣೀರಾಸಾದಯೇ- ಧ್ಮಾಬರ್ಹಿರುಪಸಾದಯ ಸ್ರುವಂ ಚ ಸ್ರುಚಶ್ಚ ಸಂಮೃಡ್ಢಿ ಪತ್ನೀꣳ ಸಂನಹ್ಯಾಜ್ಯೇನೋದೇ೩ಹಿ ।</p>
<p>ಆಗ್ನೀಧ್ರಃ - ಪ್ರೋಕ್ಷಣೀರಭಿಪೂರ್ಯ ಉದಂಚಂ ಸ್ಫ್ಯಮಪೋಹ್ಯ । ದಕ್ಷಿಣೇನ ಸ್ಫ್ಯಮಸಗ್ಗ್ಸ್ಪೃಷ್ಟಾ ಅಪ ಉಪನಿನೀಯ । ಋತಸಧಸ್ಥ ಪಾಪಘ್ನ್ಯಃ ಸ್ಫ್ಯಸ್ಯ ವರ್ತ್ಮನ್ತ್ಸಾದಯತಿ ।</p>
<p>ಯಜಮಾನಃ - ಈಡೇನ್ಯ ಕ್ರತೂರಹಮಪೋ ದೇವೀರುಪಬ್ರುವೇ ದಿವಾ ನಕ್ತಂ ಚ ಸಸ್ರುಷೀರಪಸ್ವರೀಃ ಪ್ರೋಕ್ಷಣೀರಾಸಾದ್ಯಮಾನಾ ಅನುಮಂತ್ರಯತೇ ।</p>
<p>ಆಗ್ನೀಧ್ರಃ - ಶತಭೃಷ್ಟಿರಸಿ ವಾನಸ್ಪತ್ಯೋ ದ್ವಿಷತೋ ವಧಃ ಪಾಪ್ಮನಃ ಪುರಸ್ತಾತ್ಪ್ರತ್ಯಂಚಮುತ್ಕರೇ ಸ್ಫ್ಯಮುದಸ್ಯತಿ । ಹಸ್ತಾವವನಿಜ್ಯ । ಸ್ಫ್ಯಂ ಪ್ರಕ್ಷಾಲಯತ್ಯಗ್ರಮಪ್ರತಿಮೃಶನ್ । ಉತ್ತರೇಣಾಹವನೀಯಂ ಪ್ರಾಗಗ್ರಮಿಧ್ಮಾಬರ್ಹಿರುಪಸಾದಯತಿ । ದಕ್ಷಿಣಮಿಧ್ಮಮುತ್ತರಂ ಬರ್ಹಿಃ ।</p>
<p>ಯಜಮಾನಃ - ಊರ್ಣಾಮೃದು ಪ್ರಥಮಾನಗ್ಗ್ ಸ್ಯೋನಂ ದೇವೇಭ್ಯೋ ಜುಷ್ಟꣳ ಸದನಾಯ ಬರ್ಹಿಃ । ಸುವರ್ಗೇ ಲೋಕೇ ಯಜಮಾನꣳ ಹಿ ಧೇಹಿ ಮಾಂ ನಾಕಸ್ಯ ಪೃಷ್ಠೇ ಪರಮೇ ವ್ಯೋಮನ್ ಬರ್ಹಿರಾಸಾದ್ಯಾಮಾನಮನುಮನ್ತ್ರಯತೇ ।</p>
<p>ಸ್ರುಕ್ಸಂಮಾರ್ಜನಮ್ :-</p>
<p>ಆಗ್ನೀಧ್ರಃ - ಘೃತಾಚೀರೇತಾಗ್ನಿರ್ವೋ ಹ್ವಯತಿ ದೇವಯಜ್ಯಾಯೈ ಸಸ್ರುವಪ್ರಾಶಿತ್ರಸ್ಸ್ರುಚ ಆದಾಯ । ಪ್ರತ್ಯುಷ್ಟꣳ ರಕ್ಷಃ ಪ್ರತ್ಯುಷ್ಟಾ ಅರಾತಯಃ ಆಹವನೀಯೇ ಪ್ರತಿತಪ್ಯ । ಅನಿಶಿತಾಸ್ಸ್ಥ ಸಪತ್ನಕ್ಷಯಣೀಃ ಸ್ರುಚೋಽಭಿಮನ್ತ್ರಯತೇ । ವೇದಾಗ್ರಾಣಿ ಪ್ರತಿವಿಭಜ್ಯ ಅಪ್ರತಿವಿಭಜ್ಯ ವಾ ಅಗ್ರೈಃ ಸ್ರುಚಃ ಸಂಮಾರ್ಷ್ಟಿ । ಗೋಷ್ಠಂ ಮಾ ನಿರ್ಮೃಕ್ಷಂ ವಾಜಿನಂ ತ್ವಾ ಸಪತ್ನಸಾಹꣳ ಸಂಮಾರ್ಜ್ಮಿ ಸ್ರುವಮಗ್ರೈರನ್ತರತೋಽಭ್ಯಾಕಾರಂ ಸರ್ವತೋ ಬಿಲಮಭಿಸಮಾಹಾರಂ ಮೂಲೈರ್ದಣ್ಡಮ್ । ವಾಚಂ ಪ್ರಾಣಂ ಮಾ ನಿರ್ಮೃಕ್ಷಂ ವಾಜಿನೀಂ ತ್ವಾ ಸಪತ್ನಸಾಹೀꣳ ಸಂಮಾರ್ಜ್ಮಿ ಜುಹೂಮಗ್ರೈರನ್ತರತೋಽಭ್ಯಾಕಾರಂ ಪ್ರಾಚೀಂ ಮಧ್ಯೈರ್ಬಾಹ್ಯತಃ ಪ್ರತೀಚೀಂ ಮೂಲೈರ್ದಣ್ಡಮ್ । ಚಕ್ಷುಶ್ಶ್ರೋತ್ರಂ ಮಾ ನಿರ್ಮೃಕ್ಷಂ ವಾಜಿನೀಂ ತ್ವಾ ಸಪತ್ನಸಾಹೀꣳ ಸಂಮಾರ್ಜ್ಮಿ ಉಪಭೃತಮುದೀಚೀಮಗ್ರೈರನ್ತರತೋಽಭ್ಯಾಕಾರಂ ಪ್ರತೀಚೀಂ ಮಧ್ಯೈರ್ಬಾಹ್ಯತಃ ಪ್ರಾಚೀಂ ಮೂಲೈರ್ದಣ್ಡಮ್ । ಪ್ರಜಾಂ ಯೋನಿಂ ಮಾ ನಿರ್ಮೃಕ್ಷಂ ವಾಜಿನೀಂ ತ್ವಾ ಸಪತ್ನಸಾಹೀꣳ ಸಂಮಾರ್ಜ್ಮಿ ಯಥಾ ಸ್ರುವಮೇವಂ ಧ್ರುವಾಮ್ । ರೂಪಂ ವರ್ಣಂ ಪಶೂನಾಂ ಮಾ ನಿರ್ಮೃಕ್ಷಂ ವಾಜಿ ತ್ವಾ ಸಪತ್ನಸಾಹꣳ ಸಂಮಾರ್ಜ್ಮಿ ಸ್ರುವವತ್ ಪ್ರಾಶಿತ್ರಹರಣಮ್ । ತೂಷ್ಣೀಂ ವಾ । ಅಗ್ನೇರ್ವಸ್ತೇಜಿಷ್ಠೇನ ತೇಜಸಾ ನಿಷ್ಟಪಾಮಿ ಪುನಃ ಪ್ರತಿತಪ್ಯ । ಪ್ರೋಕ್ಷ್ಯ ನಿಧಾಯ । ಸ್ರುಕ್ಸಂಮಾರ್ಜನಾನ್ಯದ್ಭಿಸ್ಸಂಸ್ಪೃಶ್ಯ । ದಿವಶ್ಶಿಲ್ಪಮವತತಂ ಪೃಥಿವ್ಯಾಃ ಕಕುಭಿಶ್ಶ್ರಿತಮ್ । ತೇನ ವಯꣳ ಸಹಸ್ರವಲ್​ಶೇನ ಸಪತ್ನಂ ನಾಶಯಾಮಸಿ ಸ್ವಾಹಾ ಅಗ್ನೌ ಪ್ರಹರತಿ ।</p>
<p>ಯಜಮಾನಃ - ಪ್ರಜಾಪತಯ ಇದಮ್ ।</p>
<p>ಪತ್ನ್ಯಾಃ ಯೋಕ್ತ್ರಸನ್ನಹನಮ್ :-</p>
<p>ಆಗ್ನೀಧ್ರಃ - ವೇದಮಾಜ್ಯಸ್ಥಾಲೀಂ ಯೋಕ್ತ್ರಂ ಪವಿತ್ರೇ ಚಾದಾಯ । ಆಶಾಸಾನಾ ಸೌಮನಸಂ ಪ್ರಜಾꣳ ಸೌಭಾಗ್ಯಂ ತನೂಮ್ । ಅಗ್ನೇರನುವ್ರತಾ ಭೂತ್ವಾ ಸನ್ನಹ್ಯೇ ಸುಕೃತಾಯ ಕಮ್ ಅಪರೇಣ ಗಾರ್ಹಪತ್ಯಮೂರ್ಧ್ವಜ್ಞುಮಾಸೀನಾಂ ಪತ್ನೀಂ ಯೋಕ್ತ್ರೇಣ ಸನ್ನಹ್ಯತಿ ।</p>
<p>ಪತ್ನೀ - ಉತ್ತರೇಣ ನಾಭಿಂ ನಿಷ್ಟರ್ಕ್ಯಂ ಗ್ರಂಥಿಂ ಕೃತ್ವಾ । ಪ್ರದಕ್ಷಿಣಂ ಪರ್ಯೂಹ್ಯ । ದಕ್ಷಿಣೇನ ನಾಭಿಮವಸ್ಥಾಪ್ಯೋಪೋತ್ಥಾಯ । ಅಗ್ನೇ ಗೃಹಪತ ಉಪ ಮಾ ಹ್ವಯಸ್ವ ಗಾರ್ಹಪತ್ಯಮುಪತಿಷ್ಠತೇ । ದೇವಾನಾಂ ಪತ್ನೀರುಪ ಮಾ ಹ್ವಯಧ್ವಂ ಪತ್ನಿ ಪತ್ನ್ಯೇಷ ತೇ ಲೋಕೋ ನಮಸ್ತೇ ಅಸ್ತು ಮಾ ಮಾ ಹಿꣳಸೀಃ ದೇವಪತ್ನೀರುಪತಿಷ್ಠತೇ । ತಸ್ಮಾದ್ದೇಶಾದಪಕ್ರಮ್ಯ । ಸುಪ್ರಜಸಸ್ತ್ವಾ ವಯꣳ ಸುಪತ್ನೀರುಪ ಸೇದಿಮ । ಅಗ್ನೇ ಸಪತ್ನದಮ್ಭನಮದಬ್ಧಾಸೋ ಅದಾಭ್ಯಮ್ ದಕ್ಷಿಣತ ಉದೀಚ್ಯುಪವಿಶತಿ । ಇನ್ದ್ರಾಣೀ ವಾಽವಿಧವಾ ಭೂಯಾಸಮದಿತಿರಿವ ಸುಪುತ್ರಾ । ಅಸ್ಥೂರಿ ತ್ವಾ ಗಾರ್ಹಪತ್ಯ ಉಪನಿಷದೇ ಸುಪ್ರಜಾಸ್ತ್ವಾಯ ಪತ್ನೀ ಜಪತಿ ।</p>
<p>ಯಜಮಾನಃ - ಯುಕ್ತಾ ಮೇ ಯಜ್ಞಮನ್ವಾಸಾತೈ೩ ಇತಿ ಸಂಪ್ರೇಷ್ಯತಿ ।</p>
<p>ಆಜ್ಯಸಂಸ್ಕಾರಃ :-</p>
<p>ಆಗ್ನೀಧ್ರಃ - ಪೂಷಾ ತೇ ಬಿಲಂ ವಿಷ್ಯತು ಸರ್ಪಿರ್ಧಾನಸ್ಯ ಬಿಲಮಪಾವೃತ್ಯ । ದಕ್ಷಿಣಾಗ್ನಾವಾಜ್ಯಂ ವಿಲಾಪ್ಯ । ಅದಿತಿರಸ್ಯಚ್ಛಿದ್ರಪತ್ರಾ ಆಜ್ಯಸ್ಥಾಲೀಮಾದಾಯ । ಮಹೀನಾಂ ಪಯೋಽಸ್ಯೋಷಧೀನಾꣳ ರಸಸ್ತಸ್ಯ ತೇಽಕ್ಷೀಯಮಾಣಸ್ಯ ನಿರ್ವಪಾಮಿ ದೇವಯಜ್ಯಾಯೈ ತಸ್ಯಾಂ ಪವಿತ್ರಾನ್ತರ್ಹಿತಾಯಾಮಾಜ್ಯಸ್ಥಾಲ್ಯಾ-ಮಾಜ್ಯಂ ನಿರುಪ್ಯ । ಇದಂ ವಿಷ್ಣುರ್ವಿಚಕ್ರಮೇ ತ್ರೇಧಾ ನಿ ದಧೇ ಪದಮ್ । ಸಮೂಢಮಸ್ಯ ಪಾꣳಸುರೇ ದಕ್ಷಿಣಾಗ್ನಾವಧಿಶ್ರಿತ್ಯ । ವೇದೇನ ಭಸ್ಮ ಪ್ರಮೃಜ್ಯ । ಇಷೇ ತ್ವಾ ದಕ್ಷಿಣಾರ್ಧೇ ಗಾರ್ಹಪತ್ಯಸ್ಯಾಧಿಶ್ರಿತ್ಯ । ಊರ್ಜೇ ತ್ವಾ ಅಪಾದಾಯ । ವೇದೇನ ಭಸ್ಮ ಪ್ರಮೃಜ್ಯ ವೇದೇನೋಪಯಮ್ಯ । ಪತ್ನ್ಯಂಜಲಾವುಪ ಹರತಿ । ತತ್ಸಾ ನಿಮೀಲ್ಯಾವೇಕ್ಷ್ಯ ಅನುಚ್ಛ್ವಸಂತೀ ಆಜ್ಯಮವೇಕ್ಷತೇ । ಮಹೀನಾಂ ಪಯೋಽಸ್ಯೋಷಧಿನಾꣳ ರಸೋಽದಬ್ಧೇನ ತ್ವಾ ಚಕ್ಷುಷಾವೇಕ್ಷೇ ಸುಪ್ರಜಾಸ್ತ್ವಾಯ ।</p>
<p>ಆಗ್ನೀಧ್ರಃ - ತೇಜೋಽಸಿ ಉತ್ತರಾರ್ಧೇ ಗಾರ್ಹಪತ್ಯಸ್ಯಾಧಿಶ್ರಿತ್ಯ । ತೇಜಸೇ ತ್ವಾ ಅಪಾದಾಯ । ವೇದೇನ ಭಸ್ಮ ಪ್ರಮೃಜ್ಯ ವೇದೇನೋಪಯಮ್ಯ । ತೇಜೋಽಸಿ ತೇಜೋಽನುಪ್ರೇಹಿ ಹರತಿ । ಅಗ್ನಿಸ್ತೇ ತೇಜೋ ಮಾ ವಿ ನೈತ್ ಆಹವನೀಯೇಽಧಿಶ್ರಿತ್ಯ । ವೇದೇನ ಭಸ್ಮ ಪ್ರಮೃಜ್ಯ । ಅಗ್ನೇರ್ಜಿಹ್ವಾಸಿ ಸುಭೂ-ರ್ದೇವಾನಾಂ ಧಾಮ್ನೇಧಾಮ್ನೇ ದೇವೇಭ್ಯೋ ಯಜುಷೇಯಜುಷೇ ಭವ ಸ್ಫ್ಯಸ್ಯ ವರ್ತ್ಮನ್ಥ್ಸಾದಯತಿ ।</p>
<p>ಆಜ್ಯಾವೇಕ್ಷಣಮ್ :-</p>
<p>ಅಧ್ವರ್ಯುರ್ಯಜಮಾನಶ್ಚ ನಿಮೀಲ್ಯಾವೇಕ್ಷ್ಯ । ಅನುಚ್ಛ್ವಸಂತಾವಾಜ್ಯಮವೇಕ್ಷೇತೇ । ಆಜ್ಯಮಸಿ ಸತ್ಯಮಸಿ ಸತ್ಯಸ್ಯಾಧ್ಯಕ್ಷಮಸಿ ಹವಿರಸಿ ವೈಶ್ವಾನರಂ ವೈಶ್ವದೇವಮುತ್ಪೂತಶುಷ್ಮꣳ ಸತ್ಯೌಜಾಸ್ಸಹೋಽಸಿ ಸಹಮಾನಮಸಿ ಸಹಸ್ವಾರಾತೀಸ್ಸಹಸ್ವಾರಾತೀಯತಸ್ಸಹಸ್ವ ಪೃತನಾಸ್ಸಹಸ್ವ ಪೃತನ್ಯತಃ । ಸಹಸ್ರವೀರ್ಯಮಸಿ ತನ್ಮಾ ಜಿನ್ವಾಜ್ಯಸ್ಯಾಜ್ಯಮಸಿ ಸತ್ಯಸ್ಯ ಸತ್ಯಮಸಿ ಸತ್ಯಾಯುರಸಿ ಸತ್ಯಶುಷ್ಮಮಸಿ ಸತ್ಯೇನ ತ್ವಾಽಭಿಘಾರಯಾಮಿ ತಸ್ಯ ತೇ ಭಕ್ಷೀಯ೧ ।</p>
<p>ಆಜ್ಯಸ್ಯೋತ್ಪವನಮ್ :-</p>
<p>ಅಧ್ವರ್ಯುಃ - ಉದಗಗ್ರಾಭ್ಯಾಂ ಪವಿತ್ರಾಭ್ಯಾಂ ಪುನರಾಹಾರಮಾಜ್ಯಂ ತ್ರಿರುತ್ಪುನಾತಿ । ಶುಕ್ರಮಸಿ ಪ್ರಥಮಮ್ । ಜ್ಯೋತಿರಸಿ ದ್ವಿತೀಯಮ್ । ತೇಜೋಸಿ ತೃತೀಯಮ್ । ಪೂರ್ವವದಾಜ್ಯಲಿಪ್ತಾಭ್ಯಾಂ ಪವಿತ್ರಾಭ್ಯಾಂ ಪ್ರೋಕ್ಷಣೀರುತ್ಪುನಾತಿ । ದೇವೋ ವಸ್ಸವಿತೋತ್ಪುನಾತು, ಅಚ್ಛಿದ್ರೇಣ ಪವಿತ್ರೇಣ, ವಸೋಸ್ಸೂರ್ಯಸ್ಯ ರಶ್ಮಿಭಿಃ ।</p>
<p>ಯಜಮಾನಃ - ಅದ್ಭಿರಾಜ್ಯಮಾಜ್ಯೇನಾಪಸ್ಸಮ್ಯಕ್ಪುನೀತ ಸವಿತುಃ ಪವಿತ್ರೈಃ । ತಾ ದೇವೀಶ್ಶಕ್ವರೀ-ಶ್ಶಾಕ್ವರೇಣೇಮಂ ಯಜ್ಞಮವತ ಸಂವಿದಾನಾಃ ಆಜ್ಯಂ ಪ್ರೋಕ್ಷಣೀರುತ್ಪೂಯಮಾನಾಃ । ಉಭಾವಾಜ್ಯಗ್ರಹಂ ಜಪತಃ ।</p>
<p>ಆಜ್ಯಗ್ರಹಣಮ್ :-</p>
<p>ಅಧ್ವರ್ಯುಃ - ಅನಿಷ್ಕಾಸಿನಾ ಸ್ರುವೇಣ ವೇದಮುಪಭೃತಂ ಕೃತ್ವಾನ್ತರ್ವೇದ್ಯಾಜ್ಯಾನಿ ಗೃಹ್ಣಾತಿ । ಸಮಂ ಬಿಲಂ ಧಾರಯಮಾಣಃ ಭೂಯೋ ಜುಹ್ವಾಮ್ । ಚತುರ್ಜುಹ್ವಾಮ್ । ಶುಕ್ರಂ ತ್ವಾ ಶುಕ್ರಾಯಾಂ ಧಾಮ್ನೇಧಾಮ್ನೇ ದೇವೇಭ್ಯೋ ಯಜುಷೇಯಜುಷೇ ಗೃಹ್ಣಾಮಿ । ಜ್ಯೋತಿಸ್ತ್ವಾ ಜ್ಯೋತಿಷಿ ಧಾಮ್ನೇಧಾಮ್ನೇ ದೇವೇಭ್ಯೋ ಯಜುಷೇಯಜುಷೇ ಗೃಹ್ಣಾಮಿ । ಅರ್ಚಿಸ್ತ್ವಾರ್ಚಿಷಿ ಧಾಮ್ನೇಧಾಮ್ನೇ ದೇವೇಭ್ಯೋ ಯಜುಷೇಯಜುಷೇ ಗೃಹ್ಣಾಮಿ । ಪಂಚಾನಾಂ ತ್ವಾ ವಾತಾನಾಂ ಯಂತ್ರಾಯ ಧರ್ತ್ರಾಯ ಗೃಹ್ಣಾಮಿ ॥ ಪಂಚಾನಾಂ ತ್ವರ್ತೂನಾಂ ಯಂತ್ರಾಯ ಧರ್ತ್ರಾಯ ಗೃಹ್ಣಾಮಿ ಇತಿ ಪಂಚಾವತ್ತಿನಃ । ಮಧ್ಯದೇಶೇ ಉಪಭೃತ್ಯಷ್ಟಾವಲ್ಪೀಯಃ । ಪಂಚಾನಾಂ ತ್ವಾ ದಿಶಾಂ ಯಂತ್ರಾಯ ಧರ್ತ್ರಾಯ ಗೃಹ್ಣಾಮಿ । ಪಂಚಾನಾಂ ತ್ವಾ ಪಂಚಜನಾನಾಂ ಯಂತ್ರಾಯ ಧರ್ತ್ರಾಯ ಗೃಹ್ಣಾಮಿ । ಪಂಚಾನಾಂ ತ್ವಾ ಸಲಿಲಾನಾಂ ಧರ್ತ್ರಾಯ ಗೃಹ್ಣಾಮಿ । ಪಂಚಾನಾಂ ತ್ವಾ ಪೃಷ್ಠಾನಾಂ ಧರ್ತ್ರಾಯ ಗೃಹ್ಣಾಮಿ । ಧಾಮಾಸಿ ಪ್ರಿಯಂ ದೇವಾನಾಮನಾಧೃಷ್ಟಂ ದೇವಯಜನಂ ದೇವವೀತಯೇ ತ್ವಾ ಗೃಹ್ಣಾಮಿ ಇತಿ ಪಂಚಾವತ್ತಿನಃ । ಚರೋಸ್ತ್ವಾ ಪಂಚಬಿಲಸ್ಯ ಯಂತ್ರಾಯ ಧರ್ತ್ರಾಯ ಗೃಹ್ಣಾಮಿ । ಬ್ರಹ್ಮಣಸ್ತ್ವಾ ತೇಜಸೇ ಯಂತ್ರಾಯ ಧರ್ತ್ರಾಯ ಗೃಹ್ಣಾಮಿ । ಕ್ಷತ್ರಸ್ಯ ತ್ವೌಜಸೇ ಯಂತ್ರಾಯ ಧರ್ತ್ರಾಯ ಗೃಹ್ಣಾಮಿ । ವಿಶೇ ತ್ವಾ ಯಂತ್ರಾಯ ಧರ್ತ್ರಾಯ ಗೃಹ್ಣಾಮಿ । ಸುವೀರ್ಯಾಯ ತ್ವಾ ಗೃಹ್ಣಾಮಿ ಇತಿ ಪಂಚಾವತ್ತಿನಃ । ಭೂಮೌ ಪ್ರತಿಷ್ಠಿತಾಯಾಂ ಧ್ರುವಾಯಾಂ ಭೂಯಿಷ್ಠಮ್ । ಸುಪ್ರಜಾಸ್ತ್ವಾಯ ತ್ವಾ ಗೃಹ್ಣಾಮಿ । ರಾಯಸ್ಪೋಷಾಯ ತ್ವಾ ಗೃಹ್ಣಾಮಿ । ಬ್ರಹ್ಮವರ್ಚಸಾಯ ತ್ವಾ ಗೃಹ್ಣಾಮಿ । ಭೂರಸ್ಮಾಕꣳ ಹವಿರ್ದೇವಾನಾಮಾಶಿಷೋ ಯಜಮಾನಸ್ಯ ದೇವಾನಾಂ ತ್ವಾ ದೇವತಾಭ್ಯೋ ಗೃಹ್ಣಾಮಿ । ಕಾಮಾಯ ತ್ವಾ ಗೃಹ್ಣಾಮಿ ಇತಿ ಪಂಚಾವತ್ತಿನಃ । ನೋತ್ಕರೇ ಆಜ್ಯಾನಿ ಸಾದಯತಿ । ನಾನ್ತರ್ವೇದಿ ಗೃಹೀತಸ್ಯ ಪ್ರತೀಚೀನಂ ಹರತಿ ।</p>
<p>ಇಧ್ಮಾಬರ್ಹಿಷಃ ಪ್ರೋಕ್ಷಣಮ್ :-</p>
<p>ಪೂರ್ವವತ್ಪ್ರೋಕ್ಷಣೀರಭಿಮನ್ತ್ರ್ಯ । ಆಪೋ ದೇವೀರಗ್ರೇಪುವೋ ಅಗ್ರೇಗುವೋಽಗ್ರ ಇಮಂ ಯಜ್ಞಂ ನಯತಾಗ್ರೇ ಯಜ್ಞಪತಿಂ ಧತ್ತ ಯುಷ್ಮಾನಿಂದ್ರೋ ವೃಣೀತ ವೃತ್ರತೂರ್ಯೇ ಯೂಯಮಿನ್ದ್ರಮವೃಣೀಧ್ವಂ ವೃತ್ರತೂರ್ಯೇ ಪ್ರೋಕ್ಷಿತಾಸ್ಸ್ಥ । ಬ್ರಹ್ಮನ್ ಪ್ರೋಕ್ಷಿಷ್ಯಾಮಿ ಬ್ರಹ್ಮಾಣಮಾಮಂತ್ರಯತೇ ।</p>
<p>ಬ್ರಹ್ಮಾ - ಪ್ರೋಕ್ಷ ಯಜ್ಞಂ ದೇವತಾ ವರ್ಧಯ ತ್ವಂ ನಾಕಸ್ಯ ಪೃಷ್ಠೇ ಯಜಮಾನೋಽಸ್ತು । ಸಪ್ತಋಷೀಣಾꣳ ಸುಕೃತಾಂ ಯತ್ರ ಲೋಕಸ್ತತ್ರೇಮಂ ಯಜ್ಞಂ ಯಜಮಾನಂ ಚ ಧೇಹಿ । ಓಂ ಪ್ರೋಕ್ಷ ಇತ್ಯನುಜಾನಾತಿ ।</p>
<p>ಅಧ್ವರ್ಯುಃ - ವಿಸ್ರಸ್ಯೇಧ್ಮಮ್ । ಕೃಷ್ಣೋಽಸ್ಯಾಖರೇಷ್ಠೋಽಗ್ನಯೇ ತ್ವಾ ಸ್ವಾಹಾ ತ್ರಿರಿಧ್ಮಂ ಪ್ರೋಕ್ಷತಿ । ಸಕೃನ್ಮಂತ್ರೇಣ ದ್ವಿಸ್ತೂಷ್ಣೀಮ್ । ವೇದಿರಸಿ ಬರ್ಹಿಷೇ ತ್ವಾ ಸ್ವಾಹಾ ತ್ರಿರ್ವೇದಿಮ್ । ಬರ್ಹಿರಸಿ ಸ್ರುಗ್ಭ್ಯಸ್ತ್ವಾ ಸ್ವಾಹಾ ತ್ರಿರ್ಬರ್ಹಿಃ । ಸರ್ವತ್ರ ಸಕೃನ್ಮಂತ್ರೇಣ ದ್ವಿಸ್ತೂಷ್ಣೀಮ್ । ಅಂತರ್ವೇದಿ ಪುರೋಗ್ರಂಥಿ ಬರ್ಹಿರಾಸಾದ್ಯ</p>
<p>ಯಜಮಾನಃ - ಅಶಿಶ್ರೇಮ ಬರ್ಹಿರನ್ತಃ ಪೃಥಿವ್ಯಾಸ್ಸꣳ ರೋಹಯಂತ ಓಷಧೀರ್ವಿವೃಕ್ಣಾಃ । ಯಾಸಾಂ ಮೂಲಮುದವಧೀಃ ಸ್ಫ್ಯೇನ ಶಿವಾನಸ್ತಾಸ್ಸುಹವಾ ಭವನ್ತು ॥ ಸುಮನಸೋ ಯಜಮಾನಾಯ ಸನ್ತ್ವೋಷಧೀರಾಪ ಇಹ ಶಕ್ವರೀಶ್ಚ । ವೃಷ್ಟಿ ದ್ಯಾವಾ ಪರ್ಜನ್ಯ ಏನಾ ವಿರೋಹಯತು ಹಿರಣ್ಯವರ್ಣಾ- ಶ್ಶತವಲ್​ಶಾ ಅದಬ್ಧಾಃ ಅಂತರ್ವೇದಿ ಬರ್​ಹಿರಾಸಾದ್ಯಮಾನಮ್ ।</p>
<p>ಅಧ್ವರ್ಯುಃ - ದಿವೇ ತ್ವಾ ಅಗ್ರಂ ಪ್ರೋಕ್ಷತಿ । ಅಂತರಿಕ್ಷಾಯ ತ್ವಾ ಮಧ್ಯಮ್ । ಪೃಥಿವ್ಯೈ ತ್ವಾ ಮೂಲಮ್ । ಸ್ರುಚ್ಯಗ್ರಾಣ್ಯುಪಪಾಯ್ಯ ಮೂಲಾನ್ಯುಪಪಾಯಯತಿ । ಪೋಷಾಯ ತ್ವಾ ಸಹಸ್ರುಚಾ ಪುರಸ್ತಾತ್ಪ್ರತ್ಯಂಚಂ ಗ್ರಂಥಿಂ ಪ್ರತ್ಯುಕ್ಷತಿ । ಪ್ರೋಕ್ಷಣೀಶೇಷಂ ಪ್ರಾಚೀನಾವೀತಿನೌ । ಸ್ವಧಾ ಪಿತೃಭ್ಯ ಊರ್ಗ್ಭವ ಬರ್​ಹಿಷದ್ಭ್ಯ ಊರ್ಜಾ ಪೃಥಿವೀಂ ಗಚ್ಛತ ದಕ್ಷಿಣಾಯೈ ಶ್ರೋಣೇರೋತ್ತರಸ್ಯೈ ನಿನಯತಿ ಸನ್ತತ್ಯೈ ।</p>
<p>ಯಜಮಾನಃ - ಪಿತೃಭ್ಯೋ ಬರ್ಹಿಷದ್ಭ್ಯ ಇದಮ್ । ಯಜ್ಞೋಪವೀತಿನಾವುಭಾವಪ ಉಪಸ್ಪೃಶತಃ ।</p>
<p>ದರ್ಭೈಃ ವೇದ್ಯಾಃ ಸ್ತರಣಮ್ :-</p>
<p>ಅಧ್ವರ್ಯುಃ - ಪೂಷಾ ತೇ ಗ್ರಂಥಿಂ ವಿಷ್ಯತು ಗ್ರಂಥಿಂ ವಿಸ್ರಂಸಯತಿ । ಪ್ರಾಂಚಮುದ್ಗೂಢಂ ಪ್ರತ್ಯಂಚಮಾಯಚ್ಛತಿ । ವಿಷ್ಣೋಸ್ಸ್ತೂಪೋಽಸಿ ಕರ್ಷನ್ನಿವ ಆಹವನೀಯಂ ಪ್ರತಿ ಪ್ರಸ್ತರಮಾದತ್ತೇ । ಅಯಂ ಪ್ರಾಣಶ್ಚಾಪಾನಶ್ಚ ಯಜಮಾನಮಪಿ ಗಚ್ಛತಾಮ್ । ಯಜ್ಞೇ ಹ್ಯಭೂತಾಂ ಪೋತಾರೌ ಪವಿತ್ರೇ ಹವ್ಯಶೋಧನೇ । ಯಜಮಾನೇ ಪ್ರಾಣಾಪಾನೌ ದಧಾಮಿ ತಸ್ಮಿನ್ಪವಿತ್ರೇ ಅಪಿಸೃಜತಿ । ಪ್ರಾಣಾಪಾನಾಭ್ಯಾಂ ತ್ವಾ ಸತನುಂ ಕರೋಮಿ ಅಗ್ರೇಣಾಹವನೀಯಂ ಯಜಮಾನಾಯ ಪ್ರಯಚ್ಛತಿ । ಯಜಮಾನೋ ಬ್ರಹ್ಮಣೇ, ಬ್ರಹ್ಮಾ ಪ್ರಸ್ತರಂ ಧಾರಯತಿ । ಯಜಮಾನೋ ವಾ । ದರ್ಭೈರ್ವೇದಿಮನ್ತರ್ಧಾಯ ಪರಿಭೋಜನೀಯೈರನ್ಯೈಶ್ಚ ದಕ್ಷಿಣತಸ್ಸನ್ನಹನಂ ಸ್ತೃಣಾತ್ಯಕ್ಷ್ಣಯಾ ವಾ । ಊರ್ಣಾಂಮ್ರದಸಂ ತ್ವಾ ಸ್ತೃಣಾಮಿ ಸ್ವಾಸಸ್ಥಂ ದೇವೇಭ್ಯಃ ಬಹುಲಮನತಿದೃಶ್ನಂ ಪ್ರತ್ಯಗಪವರ್ಗಂ ತ್ರಿಧಾತು ಪಞ್ಚಧಾತು ವಾ ಬರ್ಹಿಷಾ ವೇದಿಂ ಸ್ತೃಣಾತಿ । ಧಾತೌ ಧಾತೌ ಮಂತ್ರಾವೃತ್ತಿಃ । ಅಗ್ರೈರ್ಮೂಲಾನ್ಯಾಚ್ಛಾದಯತಿ ।</p>
<p>ಯಜಮಾನಃ -–ಚತುಶ್ಶಿಖಣ್ಡಾ ಯುವತಿಸ್ಸುಪೇಶಾ ಘೃತಪ್ರತೀಕಾ ವಯುನಾನಿ ವಸ್ತೇ । ಸಾಽಽಸ್ತೀರ್ಯಮಾಣಾ ಮಹತೇ ಸೌಭಗಾಯ ಸಾ ಮೇ ಧುಕ್ಷ್ವ ಯಜಮಾನಾಯ ಕಾಮಾನ್ ॥ ಶಿವಾ ಚ ಮೇ ಶಗ್ಮಾ ಚೈಧಿ । ಸ್ಯೋನಾ ಚ ಮೇ ಸುಷದಾ ಚೈಧಿ । ಊರ್ಜಸ್ವತೀ ಚ ಮೇ ಪಯಸ್ವತೀ ಚೈಧಿ ॥ ಇಷಮೂರ್ಜಂ ಮೇ ಪಿನ್ವಸ್ವ । ಬ್ರಹ್ಮ ತೇಜೋ ಮೇ ಪಿನ್ವಸ್ವ । ಕ್ಷತ್ರಮೋಜೋ ಮೇ ಪಿನ್ವಸ್ವ । ವಿಶಂ ಪುಷ್ಟಿಂ ಮೇ ಪಿನ್ವಸ್ವ । ಆಯುರನ್ನಾದ್ಯಂ ಮೇ ಪಿನ್ವಸ್ವ । ಪ್ರಜಾಂ ಪಶೂನ್ಮೇ ಪಿನ್ವಸ್ವ ಬರ್​ಹಿರಾಸ್ತೀರ್ಯಮಾಣಾಂ ವೇದಿಮನುಮಂತ್ರಯತೇ ।</p>
<p>ಪರಿಧೀನಾಂ ಪರಿಧಾನಮ್ :-</p>
<p>ಅಧ್ವರ್ಯುಃ - ಪ್ರಸ್ತರಪಾಣಿಸ್ಸಂಸ್ಪೃಷ್ಟಾನ್ ಪರಿಧೀನ್ಪರಿದಧಾತಿ । ಗಂಧರ್ವೋಽಸಿ ವಿಶ್ವಾವಸುರ್ವಿಶ್ವ- ಸ್ಮಾದೀಶತೋ ಯಜಮಾನಸ್ಯ ಪರಿಧಿರಿಡ ಈಡಿತಃ ಉದಗಗ್ರಂ ಸ್ಥವಿಷ್ಠಂ ಮಧ್ಯಮಂ, ಪ್ರಾಗಗ್ರಾವಿತರೌ । ಆಹವನೀಯಮಭ್ಯಗ್ರಂ ದಕ್ಷಿಣಮವಾಗ್ರಮುತ್ತರಮ್ ।</p>
<p>ಯಜಮಾನಃ - ಧ್ರುವೋಽಸಿ ಧ್ರುವೋಹꣳ ಸಜಾತೇಷು ಭೂಯಾಸಂ ಧೀರಶ್ಚೇತ್ತಾ ವಸುವಿತ್ ಮಧ್ಯಮಂ ಪರಿಧೀಯಮಾನಂ ಯಜಮಾನೋಽನುಮಂತ್ರಯತೇ ।</p>
<p>ಅಧ್ವರ್ಯುಃ - ಇಂದ್ರಸ್ಯ ಬಾಹುರಸಿ ದಕ್ಷಿಣೋ ಯಜಮಾನಸ್ಯ ಪರಿಧಿರಿಡ ಈಡಿತಃ ದಕ್ಷಿಣಮ್ ।</p>
<p>ಯಜಮಾನಃ - ಉಗ್ರೋಽಸ್ಯುಗ್ರೋಹꣳ ಸಜಾತೇಷು ಭೂಯಾಸಮುಗ್ರಶ್ಚೇತ್ತಾ ವಸುವಿತ್ ಅನುಮಂತ್ರಯತೇ ।</p>
<p>ಅಧ್ವರ್ಯುಃ - ಮಿತ್ರಾವರುಣೌ ತ್ವೋತ್ತರತಃ ಪರಿ ಧತ್ತಾಂ ಧ್ರುವೇಣ ಧರ್ಮಣಾ ಯಜಮಾನಸ್ಯ ಪರಿಧಿರಿಡ ಈಡಿತಃ ಉತ್ತರಮ್ ।</p>
<p>ಯಜಮಾನಃ - ಅಭಿಭೂರಸ್ಯಭಿಭೂರಹꣳ ಸಜಾತೇಷು ಭೂಯಾಸಮಭಿಭೂಶ್ಚೇತ್ತಾ ವಸುವಿತ್ ಅನುಮಂತ್ರಯತೇ । ಅಸ್ಮಿನ್ ಯಜ್ಞ ಉಪಭೂಯ ಇನ್ನು ಮೇ ಅವಿಕ್ಷೋಭಾಯ ಪರಿಧೀನ್ದಧಾಮಿ । ಧರ್ತಾ ಧರುಣೋ ಧರೀಯಾನಗ್ನಿರ್ದ್ವೇಷಾꣳಸಿ ನಿರಿತೋನುದಾತೈ ಪರಿಧೀನೇವಾನುಮಂತ್ರಯತೇ ।</p>
<p>ಅಗ್ನಿಕಲ್ಪನಮ್ :-</p>
<p>ಅಧ್ವರ್ಯುಃ - ಸೂರ್ಯಸ್ತ್ವಾ ಪುರಸ್ತಾತ್ಪಾತು ಕಸ್ಯಾದಭಿಶಸ್ತ್ಯಾಃ ಆಹವನೀಯಮಭಿಮಂತ್ರ್ಯ । ಉಪರ್ಯಾಹವನೀಯೇ ಪ್ರಸ್ತರಂ ಧಾರಯನ್ನಗ್ನಿಂ ಕಲ್ಪಯತಿ ।</p>
<p>ಯಜಮಾನಃ - ಯುನಜ್ಮಿ ತ್ವಾ ಬ್ರಹ್ಮಣಾ ದೈವ್ಯೇನ ಹವ್ಯಾಯಾಸ್ಮೈ ವೋಢವೇ ಜಾತವೇದಃ । ಇಂಧಾನಾಸ್ತ್ವಾ ಸುಪ್ರಜಸಸ್ಸುವೀರಾ ಜ್ಯೋಗ್ಜೀವೇಮ ಬಲಿಹೃತೋ ವಯಂ ತೇ । ಯನ್ಮೇ ಅಗ್ನೇ ಅಸ್ಯ ಯಜ್ಞಸ್ಯ ರಿಷ್ಯಾದ್ಯದ್ವಾ ಸ್ಕಂದಾದಾಜ್ಯಸ್ಯೋತ ವಿಷ್ಣೋ । ತೇನ ಹನ್ಮಿ ಸಪತ್ನನ್ ದುರ್ಮರಾಯುಮೈನಂ ದಧಾಮಿ ನಿರ್​ಋತ್ಯಾ ಉಪಸ್ಥೇ । ತೇಜಿಷ್ಠಾ ತೇ ತಪನಾ ಯಾ ಚ ರೋಚನಾ ಪ್ರತ್ಯೋಷನ್ತೀಸ್ತನುವೋ ಯಾಸ್ತೇ ಅಗ್ನೇ । ತಾಭಿರ್ವರ್ಮಾಣ್ಯಭಿತೋ ವ್ಯಯಸ್ವ ಮಾ ತ್ವಾ ದಭನ್, ಯಜ್ಞಹನಃ ಪಿಶಾಚಾಃ ಆಹವನೀಯಮಭಿಮಂತ್ರಯತೇ ।</p>
<p>ಅಧ್ವರ್ಯುಃ - ಮಧ್ಯಮಂ ಪರಿಧಿಮುಪಸ್ಪೃಶ್ಯ ಪುರಸ್ತಾದೂರ್ಧ್ವೇ ಆಘಾರಸಮಿಧಾವಾದಧಾತಿ । ವೀತಿಹೋತ್ರಂ ತ್ವಾ ಕವೇ ದ್ಯುಮಂತꣳ ಸಮಿಧೀಮಹ್ಯಗ್ನೇ ಬೃಹನ್ತಮಧ್ವರೇ ದಕ್ಷಿಣಾಮ್ । ಸಮಿದಸ್ಯಾಯುಷೇ ತ್ವಾ ಉತ್ತರಾಮ್ ।</p>
<p>ವಿಧೃತ್ಯಾಸಾದನಂ ಪ್ರಸ್ತರಸ್ತರಣಂ ಚ :-</p>
<p>ಸಮಾವನನ್ತರ್ಗರ್ಭೌ ದರ್ಭೌ ವಿಧೃತೀ ಕುರುತೇ । ವಿಶೋ ಯಂತ್ರೇ ಸ್ಥಃ ಅಂತರ್ವೇದ್ಯುದಗಗ್ರೇ ನಿದಧಾತಿ ।</p>
<p>ಯಜಮಾನಃ - ವಿಚ್ಛಿನದ್ಮಿ ವಿಧೃತೀಭ್ಯಾꣳ ಸಪತ್ನಾನ್ಜಾತಾನ್ಭ್ರಾತೃವ್ಯಾನ್ ಯೇ ಚ ಜನಿಷ್ಯಮಾಣಾಃ । ವಿಶೋ ಯಂತ್ರಾಭ್ಯಾಂ ವಿಧಮಾಮ್ಯೇನಾನಹಗ್ಗ್ ಸ್ವಾನಾಮುತ್ತಮೋಽಸಾನಿ ದೇವಾಃ । ವಿಶೋ ಯಂತ್ರೇ ನುದಮಾನೇ ಅರಾತಿಂ ವಿಶ್ವಂ ಪಾಪ್ಮಾನಮಮತಿಂ ದುರ್ಮರಾಯುಮ್ । ಸೀದಂತೀ ದೇವೀ ಸುಕೃತಸ್ಯ ಲೋಕೇ ಧೃತೀ ಸ್ಥೋ ವಿಧೃತೀ ಸ್ವಧೃತೀ । ಪ್ರಾಣಾನ್ಮಯಿ ಧಾರಯತಂ ಪ್ರಜಾಂ ಮಯಿ ಧಾರಯತಂ ಪಶೂನ್ಮಯಿ ಧಾರಯತಮ್ ವಿಧೃತೀ ಆಸಾದ್ಯಮಾನೇ ಅನುಮಂತ್ರಯತೇ ।</p>
<p>ಅಧ್ವರ್ಯುಃ - ವಸೂನಾꣳ ರುದ್ರಾಣಾಮಾದಿತ್ಯಾನಾꣳ ಸದಸಿ ಸೀದ ತಯೋಃ ಪ್ರಸ್ತರಮತ್ಯಾದಧಾತಿ । ಅಭಿಹೃತತರಾಣಿ ಪ್ರಸ್ತರಮೂಲಾನಿ ಬರ್ಹಿರ್ಮೂಲೇಭ್ಯಃ ।</p>
<p>ಯಜಮಾನಃ - ಅಯಂ ಪ್ರಸ್ತರ ಉಭಯಸ್ಯ ಧರ್ತಾ ಧರ್ತಾ ಪ್ರಯಾಜಾನಾಮುತಾನೂಯಾಜಾನಾಮ್ । ಸ ದಾಧಾರ ಸಮಿಧೋ ವಿಶ್ವರೂಪಾಸ್ತಸ್ಮಿನ್ ಸ್ರುಚೋ ಅಧ್ಯಾಸಾದಯಾಮಿ ಪ್ರಸ್ತರಮಾಸಾದ್ಯಮಾನಮ್</p>
<p>ಸ್ರುಚಾಂ ಆಸಾದನಮ್ :-</p>
<p>ಅಧ್ವರ್ಯುಃ - ಅನೂಚೀರಸಂಸ್ಪೃಷ್ಟಾಃ ಸ್ರುಚಃ ಪ್ರಸ್ತರೇ ಸಾದಯತಿ ಜುಹೂರಸಿ ಘೃತಾಚೀ ನಾಮ್ನಾ ಪ್ರಿಯೇಣ ನಾಮ್ನಾ ಪ್ರಿಯೇ ಸದಸಿ ಸೀದ ಪ್ರಸ್ತರೇ ಜುಹೂಂ ಸಾದಯತಿ ।</p>
<p>ಯಜಮಾನಃ - ಆರೋಹ ಪಥೋ ಜುಹು ದೇವಯಾನಾನ್ ಯತ್ರ ಋಷಯಃ ಪ್ರಥಮಜಾ ಯೇ ಪುರಾಣಾಃ । ಹಿರಣ್ಯಪಕ್ಷಾಜಿರಾ ಸಂಭೃತಾಂಗಾ ವಹಾಸಿ ಮಾ ಸುಕೃತಾಂ ಯತ್ರ ಲೋಕಾಃ । ಜುಹೂರಸಿ ಘೃತಾಚೀ ಗಾಯತ್ರೀಯಾಮ್ನೀ ಕವಿಭಿರ್ಜುಷಾಣಾ । ಅವ್ಯಥಮಾನಾ ಯಜ್ಞಮನು ಯಚ್ಛಸ್ವ ಸುನೀತೀ ಯಜ್ಞಂ ನಯಾಸ್ಯುಪ ದೇವಾನಾಗ್ನೇಯೇನ ಶರ್ಮಣಾ ದೈವ್ಯೇನ ಜುಹೂಮಾಸಾದ್ಯಮಾನಾಮ್ ।</p>
<p>ಅಧ್ವರ್ಯುಃ - ಉಪಭೃದಸಿ ಘೃತಾಚೀ ನಾಮ್ನಾ ಪ್ರಿಯೇಣ ನಾಮ್ನಾ ಪ್ರಿಯೇ ಸದಸಿ ಸೀದ ಉಪಭೃತಂ ಸಾದಯತಿ ।</p>
<p>ಯಜಮಾನಃ - ಅವಾಹಂ ಬಾಧ ಉಪಭೃತಾ ಸಪತ್ನಾನ್ಜಾತಾನ್ಭ್ರಾತೃವ್ಯಾನ್ ಯೇ ಚ ಜನಿಷ್ಯಮಾಣಾಃ । ದೋಹೈ ಯಜ್ಞꣳ ಸುದುಘಾಮಿವ ಧೇನುಮಹಮುತ್ತರೋ ಭೂಯಾಸಮಧರೇ ಮತ್ಸಪತ್ನಾಃ । ಸುಭೃದಸ್ಯುಪಭೃದ್ಘೃತಾಚೀ ತ್ರೈಷ್ಟುಭೇನ ಛಂದಸಾ ವಿಶ್ವವೇದಾಃ೧ । ಅವ್ಯಥಮಾನಾ ಯಜ್ಞಮನು ಯಚ್ಛಸ್ವ ಸುನೀತೀ ಯಜ್ಞಂ ನಯಾಸ್ಯುಪ ದೇವಾನೈಂದ್ರೇಣ ಶರ್ಮಣಾ ದೈವ್ಯೇನ ಉಪಭೃತಮಾ-ಸಾದ್ಯಮಾನಾಮ್ ।</p>
<p>ಅಧ್ವರ್ಯುಃ - ಧ್ರುವಾಸಿ ಘೃತಾಚೀ ನಾಮ್ನಾ ಪ್ರಿಯೇಣ ನಾಮ್ನಾ ಪ್ರಿಯೇ ಸದಸಿ ಸೀದ ಧ್ರುವಾಂ ಸಾದಯತಿ ।</p>
<p>ಯಜಮಾನಃ - ಯೋ ಮಾ ವಾಚಾ ಮನಸಾ ದುರ್ಮರಾಯುರ್ಹೃದಾರಾತೀಯಾದಭಿದಾಸದಗ್ನೇ । ಇದಮಸ್ಯ ಚಿತ್ತಮಧರಂ ಧ್ರುವಾಯಾ ಅಹಮುತ್ತರೋ ಭೂಯಾಸಮಧರೇ ಮತ್ಸಪತ್ನಾಃ ॥ ಧ್ರುವಾಸಿ ಧರಣೀ ಧನಸ್ಯ ಪೂರ್ಣಾ ಜಾಗತೇನ ಛಂದಸಾ ವಿಶ್ವವೇದಾಃ೨ । ಅವ್ಯಥಮಾನಾ ಯಜ್ಞಮನು ಯಚ್ಛಸ್ವ ಸುನೀತೀ ಯಜ್ಞಂ ನಯಾಸ್ಯುಪ ದೇವಾನ್ ವೈಶ್ವದೇವೇನ ಶರ್ಮಣಾ ದೈವ್ಯೇನ ಧ್ರುವಾಮಾಸಾದ್ಯಮಾನಾಮ್</p>
<p>ಅಧ್ವರ್ಯುಃ - ಋಷಭೋಽಸಿ ಶಾಕ್ವರೋ ಘೃತಾಚೀನಾꣳ ಸೂನುಃ । ಪ್ರಿಯೇಣ ನಾಮ್ನಾ ಪ್ರಿಯೇ ಸದಸಿ ಸೀದ ಸ್ರುವಂ ಸಾದಯತಿ ।</p>
<p>ಯಜಮಾನಃ - ಸ್ಯೋನೋ ಮೇ ಸೀದ ಸುಷದಃ ಪೃಥಿವ್ಯಾಂ ಪ್ರಥಯಿ ಪ್ರಜಯಾ ಪಶುಭಿಸ್ಸುವರ್ಗೇ ಲೋಕೇ । ದಿವಿ ಸೀದ ಪೃಥಿವ್ಯಾಮಂತರಿಕ್ಷೇಽಹಮುತ್ತರೋ ಭೂಯಾಸಮಧರೇ ಮತ್ಸಪತ್ನಾಃ ॥ ಅಯಗ್ಗ್ ಸ್ರುವೋ ಅಭಿ ಜಿಹರ್ತಿ ಹೋಮಾನ್ಛತಕ್ಷರಶ್ಛಂದಸಾನುಷ್ಟುಭೇನ । ಸರ್ವಾ ಯಜ್ಞಸ್ಯ ಸಮನಕ್ತಿ ವಿಷ್ಠಾ ಬಾರ್ಹಸ್ಪತ್ಯೇನ ಶರ್ಮಣಾ ದೈವ್ಯೇನ ಸ್ರುವಮಾಸಾದ್ಯಮಾನಮ್ ।</p>
<p>ಅಧ್ವರ್ಯುಃ - ತೂಷ್ಣೀಮಾಜ್ಯಸ್ಥಾಲೀಂ ಸ್ರುಚಾಮ್ ಪಶ್ಚಾತ್ಸಾದಯತಿ ।</p>
<p>ಯಜಮಾನಃ - ಇಯಗ್ಗ್ಸ್ಥಾಲೀ ಘೃತಸ್ಯ ಪೂರ್ಣಾ ಅಚ್ಛಿನ್ನಪಯಾಶ್ಶತಧಾರ ಉತ್ಸಃ । ಮಾರುತೇನ ಶರ್ಮಣಾ ದೈವ್ಯೇನ ಆಜ್ಯಸ್ಥಾಲೀಮಾಸಾದ್ಯಮಾನಾಮ್ ।</p>
<p>ಆಜ್ಯಾಭಿಮಂತ್ರಣಂ, ಹವಿಷಃ ಉದ್ವಾಸನಂ, ಪ್ರತಿಷ್ಠಾಪನಂ, ಅಲಂಕರಣಂ ಚ :-</p>
<p>ಅಧ್ವರ್ಯುಃ - ಏತಾ ಅಸದನ್ಥ್ಸುಕೃತಸ್ಯ ಲೋಕೇ ತಾ ವಿಷ್ಣೋ ಪಾಹಿ ಪಾಹಿ ಯಜ್ಞಂ ಪಾಹಿ ಯಜ್ಞಪತಿಂ ಪಾಹಿ ಮಾಂ ಯಜ್ಞನಿಯಂ ಸ್ರುಚೋಽಭಿಮಂತ್ರ್ಯ । ವಿಷ್ಣೂನಿ ಸ್ಥ ವೈಷ್ಣವಾನಿ ಧಾಮಾನಿ ಸ್ಥ ಪ್ರಾಜಾಪತ್ಯಾನಿ ಸ್ರುಗ್ಗತಾನ್ಯಾಜ್ಯಾನಿ । ವೇದಮಾಜ್ಯಸ್ಥಾಲೀಂ ಪಾತ್ರೀಂ ಸ್ರುವಂ ಚಾದಾಯ । ಇದಮಹꣳ ಸೇನಾಯಾ ಅಭೀತ್ವರ್ಯೈ ಮುಖಮಪೋಹಾಮಿ ವೇದೇನ ಕಪಾಲವತ್ಪುರೋಡಾಶಾದಂಗಾರಾನಪೋಹ್ಯ । ಪ್ರತಿಪುರೋಡಾಶಂ ಮಂತ್ರಾವೃತ್ತಿಃ । ಸೂರ್ಯಜ್ಯೋತಿರ್ವಿಭಾಹಿ ಮಹತ ಇಂದ್ರಿಯಾಯ ಅಭಿಮಂತ್ರ್ಯ । ಪ್ರತಿಪುರೋಡಾಶಂ ಮಂತ್ರಾವೃತ್ತಿಃ । ಆ ಪ್ಯಾಯತಾಂ ಘೃತಯೋನಿರಗ್ನಿರ್ಹವ್ಯಾನುಮನ್ಯತಾಮ್ । ಖಮಂಕ್ಷ್ವ ತ್ವಚಮಂಕ್ಷ್ವ ಸುರೂಪಂ ತ್ವಾ ವಸುವಿದಂ ಪಶೂನಾಂ ತೇಜಸಾಗ್ನಯೇ ಜುಷ್ಟಮಭಿಘಾರಯಾಮಿ ಆಗ್ನೇಯಂ ಪುರೋಡಾಶಮಭಿಘಾರಯತಿ । ತೂಷ್ಣೀಮಿತರೌ । ಯಸ್ತ ಆತ್ಮಾ ಪಶುಷು ಪ್ರವಿಷ್ಟೋ ದೇವಾನಾಂ ವಿಷ್ಠಾಮನು ಯೋ ವಿತಸ್ಥೇ । ಆತ್ಮನ್ವಾನ್ಸೋಮ ಘೃತವಾನ್ ಹಿ ಭೂತ್ವಾ ದೇವಾನ್ಗಚ್ಛ ಸುವರ್ವಿನ್ದ ಯಜಮಾನಾಯ ಮಹ್ಯಂ ಪ್ರಾತರ್ದೋಹಮಭಿಘಾರಯತಿ । ತೂಷ್ಣೀಂ ಸಾಯಂದೋಹಮ್ । ಸ್ಯೋನಂ ತೇ ಸದನಂ ಕರೋಮಿ ಘೃತಸ್ಯ ಧಾರಯಾ ಸುಶೇವಂ ಕಲ್ಪಯಾಮಿ ತೇ ಪಾತ್ರ್ಯಾಮುಪಸ್ತೀರ್ಯ । ಆರ್ದ್ರಃ ಪ್ರಥಸ್ನುರ್ಭುವನಸ್ಯ ಗೋಪಾಶ್ಶೃತ ಉತ್ಸ್ನಾತಿ ಜನಿತಾ ಮತೀನಾಮ್ ಅಪರ್ಯಾವರ್ತಯನ್ ಪುರೋಡಾಶಮುದ್ವಾಸ್ಯ । ವೇದೇನ ಭಸ್ಮ ಪ್ರಮೃಜ್ಯ । ತಸ್ಮಿನ್ತ್ಸೀದಾಮೃತೇ ಪ್ರತಿತಿಷ್ಠ ವ್ರೀಹೀಣಾಂ ಮೇಧ ಸುಮನಸ್ಯಮಾನಃ ಪಾತ್ರ್ಯಾಂ ಪ್ರತಿಷ್ಠಾಪಯತಿ । ತೂಷ್ಣೀಂ ಯವಮಯಮ್ । ಪ್ರತಿಪುರೋಡಾಶಂ ಸ್ಯೋನಂ ತ ಇತ್ಯಾದ್ಯಾವೃತ್ತಿಃ । ದೃꣳಹ ಗಾ ದೃꣳಹ ಗೋಪತಿಂ ಮಾ ವೋ ಯಜ್ಞಪತೀ ರಿಷತ್ ಪ್ರಾತರ್ದೋಹಮುದ್ವಾಸಯತಿ । ಇರಾಭೂತಿಃ ಪೃಥಿವ್ಯೈ ರಸೋ ಮೋತ್ಕ್ರಮೀತ್ ಸ್ರುವೇಣ ಕಪಾಲಾನಿ ಪ್ರತ್ಯಜ್ಯ । ಪ್ರತಿಕಪಾಲಯೋಗಂ ಮಂತ್ರಾವೃತ್ತಿಃ । ದೇವಸ್ತ್ವಾ ಸವಿತಾ ಮಧ್ವಾನಕ್ತು ಸ್ರುವೇಣ ಪುರೋಡಾಶಮನಕ್ತಿ । ಉಪರಿಷ್ಟಾದಭ್ಯಜ್ಯ ಅಧಸ್ತಾ-ದ್ಧಸ್ತೇನೋಪಾನಕ್ತಿ ।</p>
<p>ಯಜಮಾನಃ - ತೃಪ್ತಿರಸಿ ಗಾಯತ್ರಂ ಛಂದಸ್ತರ್ಪಯ ಮಾ ತೇಜಸಾ ಬ್ರಹ್ಮವರ್ಚಸೇನ । ತೃಪ್ತಿರಸಿ ತ್ರೈಷ್ಟುಭಂ ಛಂದಸ್ತರ್ಪಯಮೌಜಸಾ ವೀರ್ಯೇಣ । ತೃಪ್ತಿರಸಿ ಜಾಗತಂ ಛಂದಸ್ತರ್ಪಯ ಮಾ ಪ್ರಜಯಾ ಪಶುಭಿಃ ಪುರೋಡಾಶಾನಭ್ಯಜ್ಯಮಾನಾನ್ । ಪ್ರತಿಪುರೋಡಾಶಂ ಮಂತ್ರಾವೃತ್ತಿಃ ।</p>
<p>ಹವಿರಾಸಾದನಮ್ :-</p>
<p>ಅಧ್ವರ್ಯುಃ - ಪೃಥಿವೀ ಹೋತಾ । ದ್ಯೌರಧ್ವರ್ಯುಃ । ರುದ್ರೋಽಗ್ನೀತ್ । ಬೃಹಸ್ಪತಿರುಪವಕ್ತಾ ಇತಿ ಚತುರ್ಹೋತ್ರಾ ಪೌರ್ಣಮಾಸ್ಯಾಂ ಹವೀಂಷ್ಯಾಸಾದಯತಿ । ಅಗ್ನಿರ್ಹೋತಾ । ಅಶ್ವಿನಾಽಧ್ವರ್ಯೂ । ತ್ವಷ್ಟಾಗ್ನೀತ್ । ಮಿತ್ರ ಉಪವಕ್ತಾ ಇತಿ ಪಂಚಹೋತ್ರಾ ಅಮಾವಾಸ್ಯಾಯಾಮ್ । ಅಸಂಭವತಾಂ ಮಂತ್ರಾವೃತ್ತಿಃ । ಪ್ರಥಮಪ್ರಯೋಗೇ ವ್ಯಾಹೃತೀಭಿರ್ಹವೀಂಷ್ಯಾಸಾದಯತಿ । ಸಂವತ್ಸರೇ ಪರ್ಯಾಗತೇಽಪಿ ಏತಾಭಿರ್ವ್ಯಾಹೃತೀಭಿ-ರಾಸಾದಯೇತ್ । ಅಪರೇಣ ಸ್ರುಚಃ ಪುರೋಡಾಶಾನಾಸಾದಯತ್ಯುತ್ತರೌ ದೋಹೌ । ಅಪಿ ವಾ ಮಧ್ಯೇ ವೇದ್ಯಾಸ್ಸಾನ್ನಾಯ್ಯ ಕುಂಭ್ಯೌ ಸಂದಧಾತಿ । ಪೂರ್ವಂ ಶೃತಮಪರಂ ದಧಿ । ಅಥೈನೇ ವ್ಯೂಹತಿ ದಕ್ಷಿಣಾಸ್ಯಾಂ ವೇದಿಶ್ರೋಣ್ಯಾಂ ಶೃತಮಾಸಾದಯತಿ ಉತ್ತರಸ್ಯಾಂ ದಧಿ ।</p>
<p>ಹವಿರಭಿಮರ್ಶನಮ್ :-</p>
<p>ಯಜಮಾನಃ - ಯಜ್ಞೋಽಸಿ ಸರ್ವತಶ್ಶ್ರಿತಸ್ಸರ್ವತೋ ಮಾಂ ಭೂತಂ ಭವಿಷ್ಯಚ್ಛ್ರಯತಾꣳ ಶತಂ ಮೇ ಸನ್ತ್ವಾಶಿಷಸ್ಸಹಸ್ರಂ ಮೇ ಸನ್ತು ಸೂನೃತಾ ಇರಾವತೀಃ ಪಶುಮತೀಃ ಪ್ರಜಾಪತಿರಸಿ ಸರ್ವತಶ್ಶ್ರಿತಸ್ಸರ್ವತೋ ಮಾಂ ಭೂತಂ ಭವಿಷ್ಯಚ್ಛ್ರಯತಾꣳ ಶತಂ ಮೇ ಸನ್ತ್ವಾಶಿಷಃ ಸಹಸ್ರಂ ಮೇ ಸನ್ತು ಸೂನೃತಾ ಇರಾವತೀಃ ಪಶುಮತೀಃ ಆಗ್ನೇಯಂ ಪುರೋಡಾಶಮಾಸನ್ನಮಭಿಮೃಶತಿ । ಅಯಂ ಯಜ್ಞಸ್ಸಮಸದದ್ಧವಿಷ್ಮಾನೃಚಾ ಸಾಮ್ನಾ ಯಜುಷಾ ದೇವತಾಭಿಃ । ತೇನ ಲೋಕಾನ್ಸೂರ್ಯವತೋ ಜಯೇಮೇನ್ದ್ರಸ್ಯ ಸಖ್ಯಮಮೃತತ್ವಮಶ್ಯಾಮ್ ಸರ್ವಾಣಿ ಹವೀಂಷಿ । ಯೋ ನಃ ಕನೀಯ ಇಹ ಕಾಮಯಾತಾ ಅಸ್ಮಿನ್ ಯಜ್ಞೇ ಯಜಮಾನಾಯ ಮಹ್ಯಮ್ । ಅಪತಮಿನ್ದ್ರೋ ವೈಮೃಧೋ ಭುವನಾನ್ನುದತಾಮಹಂ ಪ್ರಜಾಂ ವೀರವತೀಂ ವಿದೇಯ ಐಂದ್ರಂ ವೈಮೃಧಮ್ ।</p>
<p>ಮಮಾಗ್ನೇ ವರ್ಚೋ ವಿಹವೇಷ್ವಸ್ತು ವಯಂ ತ್ವೇಂಧಾನಾಸ್ತನುವಂ ಪುಷೇಮ । ಮಹ್ಯಂ ನಮನ್ತಾಂ ಪ್ರದಿಶಶ್ಚತಸ್ರಸ್ತ್ವಯಾಧ್ಯಕ್ಷೇಣ ಪೃತಾನಾ ಜಯೇಮ । ಮಮ ದೇವಾ ವಿಹವೇ ಸಂತು ಸರ್ವ ಇಂದ್ರಾವಂತೋ ಮರುತೋ ವಿಷ್ಣುರಗ್ನಿಃ । ಮಮಾಂತರಿಕ್ಷಮುರುಗೋಪಮಸ್ತು ಮಹ್ಯಂ ವಾತಃ ಪವತಾಂ ಕಾಮೇ ಅಸ್ಮಿನ್ । ಮಯಿ ದೇವಾ ದ್ರವಿಣಮಾಯಜನ್ತಾಂ ಮಯ್ಯಾಶೀರಸ್ತು ಮಯಿ ದೇವಹೂತಿಃ । ದೈವ್ಯಾ ಹೋತಾರಾ ವನಿಷಂತ ಪೂರ್ವೇಽರಿಷ್ಟಾಸ್ಸ್ಯಾಮ ತನುವಾ ಸುವೀರಾಃ । ಮಹ್ಯಂ ಯಜಂತು ಮಮ ಯಾನಿ ಹವ್ಯಾಽಽಕೂತಿಸ್ಸತ್ಯಾ ಮನಸೋ ಮೇ ಅಸ್ತು । ಏನೋ ಮಾ ನಿಗಾಂ ಕತಮಚ್ಚನಾಹಂ ವಿಶ್ವೇ ದೇವಾಸೋ ಅಧಿ ವೋಚತಾ ಮೇ । ದೇವೀಷ್ಷಡುರ್ವೀರುರುಣಃ ಕೃಣೋತ ವಿಶ್ವೇ ದೇವಾಸ ಇಹ ವೀರಯಧ್ವಮ್ । ಮಾ ಹಾಸ್ಮಹಿ ಪ್ರಜಯಾ ಮಾ ತನೂಭಿರ್ಮಾ ರಧಾಮ ದ್ವಿಷತೇ ಸೋಮ ರಾಜನ್ । ಅಗ್ನಿರ್ಮನ್ಯುಂ ಪ್ರತಿನುದನ್ ಪುರಸ್ತಾದದಬ್ಧೋ ಗೋಪಾಃ ಪರಿಪಾಹಿ ನಸ್ತ್ವಮ್ । ಪ್ರತ್ಯಂಚೋ ಯನ್ತು ನಿಗುತಃ ಪುನಸ್ತೇಽಮೈಷಾಂ ಚಿತ್ತಂ ಪ್ರಬುಧಾ ವಿ ನೇಶತ್ । ಧಾತಾ ಧಾತೃಣಾಂ ಭುವನಸ್ಯ ಯಸ್ಪತಿರ್ದೇವꣳ ಸವಿತಾರಮಭಿಮಾತಿಷಾಮ್ । ಇಮಂ ಯಜ್ಞಮಶ್ವಿನೋಭಾ ಬೃಹಸ್ಪತಿರ್ದೇವಾಃ ಪಾನ್ತು ಯಜಮಾನಂ ನ್ಯರ್ಥಾತ್ । ಉರುವ್ಯಚಾ ನೋ ಮಹಿಷಶ್ಶರ್ಮ ಯꣳಸದಸ್ಮಿನ್, ಹವೇ ಪುರುಹೂತಃ ಪುರುಕ್ಷು । ಸ ನಃ ಪ್ರಜಾಯೈ ಹರ್ಯಶ್ವ ಮೃಡಯೇನ್ದ್ರ ಮಾ ನೋ ರೀರಿಷೋ ಮಾ ಪರಾ ದಾಃ । ಯೇ ನಸ್ಸಪತ್ನಾ ಅಪ ತೇ ಭವನ್ತ್ವಿಂದ್ರಾಗ್ನಿಭ್ಯಾಮವ ಬಾಧಾಮಹೇ ತಾನ್ । ವಸವೋ ರುದ್ರಾ ಆದಿತ್ಯಾ ಉಪರಿಸ್ಪೃಶಂ ಮೋಗ್ರಂ ಚೇತ್ತಾರಮಧಿರಾಜಮಕ್ರನ್ । ಅರ್ವಾಞ್ಚಮಿನ್ದ್ರಮಮುತೋ ಹವಾಮಹೇ ಯೋ ಗೋಜಿದ್ಧನಜಿದಶ್ವಜಿದ್ಯಃ । ಇಮಂ ನೋ ಯಜ್ಞಂ ವಿಹವೇ ಜುಷಸ್ವಾಸ್ಯ ಕುರ್ಮೋ ಹರಿವೋ ಮೇದಿನಂ ತ್ವಾ ॥ ಪೃಥಿವೀ ಹೋತಾ । ದ್ಯೌರಧ್ವರ್ಯುಃ । ರುದ್ರೋಽಗ್ನೀತ್ । ಬೃಹಸ್ಪತಿರುಪವಕ್ತಾ ಇತಿ ಪೌರ್ಣಮಾಸ್ಯಾಂ ಸರ್ವಾಣಿ ಹವೀಂಷ್ಯಾಸನ್ನಾನ್ಯಭಿಮೃಶತಿ ।</p>
<p>ದರ್ಶೇ ತು - ಯಜ್ಞೋಽಸಿ ಇತಿ ಆಗ್ನೇಯಮಭಿಮೃಶತಿ । ಇದಮಿನ್ದ್ರಿಯಮಮೃತಂ ವೀರ್ಯ-ಮನೇನೇನ್ದ್ರಾಯ ಪಶವೋ ಚಿಕಿತ್ಸನ್ । ತೇನ ದೇವಾ ಅವತೋಪಮಾಮಿಹೇಷಮೂರ್ಜಂ ಯಶಸ್ಸಹ ಓಜಸ್ಸನೇಯಂ ಶೃತಂ ಮಯಿ ಶ್ರಯತಾಮ್ ಪ್ರಾತರ್ದೋಹಮಭಿಮೃಶತಿ । ಯತ್ಪೃಥಿವೀಮಚರತ್ತತ್ಪ್ರವಿಷ್ಟಂ ಯೇನಾಸಿಂಚದ್ಬಲಮಿನ್ದ್ರೇ ಪ್ರಜಾಪತಿಃ । ಇದಂ ತಚ್ಛುಕ್ರಂ ಮಧು ವಾಜಿನೀವದ್ಯೇನೋಪರಿಷ್ಟಾ-ದಧಿನೋನ್ಮಹೇನ್ದ್ರಂ ದಧಿ ಮಾಂ ಧಿನೋತು ಸಾಯಂ ದೋಹಮ್ । ಅಯಂ ಯಜ್ಞಃ ಸರ್ವಾಣಿ ಹವೀಂಷಿ । ಯೋ ನಃ ಕನೀಯ ಇಹ ಕಾಮಯಾತಾ ಅಸ್ಮಿನ್ ಯಜ್ಞೇ ಯಜಮಾನಾಯ ಮಹ್ಯಮ್ । ಅಪತಮಿನ್ದ್ರಾಗ್ನೀ ಭುವನಾನ್ನುದೇತಾಮಹಂ ಪ್ರಜಾಂ ವೀರವತೀಂ ವಿದೇಯ ಐಂದ್ರಾಗ್ನಮ್ । ಮಮಾಗ್ನೇ ವರ್ಚ ಇತ್ಯನುವಾಕೇನ । ಅಗ್ನಿರ್ಹೋತಾ । ಅಶ್ವಿನಾಽಧ್ವರ್ಯೂ । ತ್ವಷ್ಟಾಗ್ನೀತ್ । ಮಿತ್ರ ಉಪವಕ್ತಾ ಇತಿ ಪಂಚಹೋತ್ರಾ ಚ ಅಮಾವಾಸ್ಯಾಯಾಮ್ ।</p>
<p>ಅಧ್ವರ್ಯುಃ - ಅತ್ರ ದಕ್ಷಿಣಸ್ಯಾಂ ಶ್ರೋಣ್ಯಾಂ ಶೃತಮಾಸಾದಯತ್ಯುತ್ತರಸ್ಯಾಂ ದಧಿ । ಅಯಂ ವೇದಃ ಪೃಥಿವೀಮನ್ವವಿನ್ದದ್ಗುಹಾ ಸತೀಂ ಗಹನೇ ಗಹ್ವರೇಷು । ಸ ವಿನ್ದತು ಯಜಮಾನಾಯ ಲೋಕಮಚ್ಛಿದ್ರಂ ಯಜ್ಞಂ ಭೂರಿಕರ್ಮಾ ಕರೋತು ಅಗ್ರೇಣೋತ್ತೇರೇಣ ವಾ ಧ್ರುವಾಂ ವೇದಂ ನಿಧಾಯ ।</p>
<p>ಇಧ್ಮಾಧಾನಮ್ ( ಸಾಮಿಧೇನ್ಯಃ ) :-</p>
<p>ವೇದ್ಯಂತಾನ್ಪರಿಸ್ತರಣಶೇಷೈಃ ಪರಿಸ್ತೀರ್ಯ ಹೋತೃಷದನಂ ಕಲ್ಪಯಿತ್ವಾ ಸಾಮಿಧೇನೀಭ್ಯಃ ಪ್ರತಿಪದ್ಯತೇ । ಹೋತರೇ೩ಹಿ ಹೋತಾರಮಾಮಂತ್ರಯತೇ । ಅಗ್ನಯೇ ಸಮಿಧ್ಯಮಾನಾಯಾನುಬ್ರೂ೩ಹಿ ಇತಿ ಸಂಪ್ರೇಷ್ಯತಿ೧ । ಹೋತ್ರಾ ಸಾಮಿಧೇನೀಷ್ವನೂಚ್ಯಮಾನಾಸು ಪ್ರಣವೇ ಪ್ರಣವೇ ಸಮಿಧಮಾದಧಾತಿ । ಸಮಿದ್ಧೋ ಅಗ್ನ ಆಹುತ ಇತ್ಯಭಿಜ್ಞಾಯ ಏಕಾಮನೂಯಾಜಸಮಿಧಮವಶಿಷ್ಯ ಸರ್ವಮಿಧ್ಮಶೇಷಮಭ್ಯಾದಧಾತಿ ।</p>
<p>ಯಜಮಾನಃ - ದಶಹೋತಾರಂ ವದೇತ್ಪುರಸ್ತಾತ್ಸಾಮಿಧೇನೀನಾಮ್ । ಚಿತ್ತಿಸ್ಸ್ರುಕ್ । ಚಿತ್ತಮಾಜ್ಯಮ್ । ವಾಗ್ವೇದಿಃ । ಆಧೀತಂ ಬರ್ಹಿಃ । ಕೇತೋ ಅಗ್ನಿಃ । ವಿಜ್ಞಾತಮಗ್ನಿಃ । ವಾಕ್ಪತಿರ್ಹೋತಾ । ಮನ ಉಪವಕ್ತಾ । ಪ್ರಾಣೋ ಹವಿಃ । ಸಾಮಾಽಧ್ವರ್ಯುಃ । ಅಂಗಿರಸೋ ಮಾಸ್ಯ ಯಜ್ಞಸ್ಯ ಪ್ರಾತರನುವಾಕೈರವನ್ತು ಸಾಮಿಧೇನೀನಾಂ ಪ್ರತಿಪದಿ ಜಪತಿ । ಅನೂಚ್ಯಮಾನಾಸು ದಶಹೋತಾರಂ ವ್ಯಾಖ್ಯಾಯ । ಚಿತ್ತಿಃ ಸ್ರುಕ್ &mdash; ಸಾಮಾಽಧ್ವರ್ಯುಃ । ಉಚ್ಛುಷ್ಮೋ ಅಗ್ನೇ ಯಜಮಾನಾಯೈಧಿ ನಿಶುಷ್ಮೋ ಅಭಿದಾಸತೇ । ಅಗ್ನೇ ದೇವೇದ್ಧ ಮನ್ವಿದ್ಧ ಮನ್ದ್ರಜಿಹ್ವಾಮರ್ತ್ಯಸ್ಯ ತೇ ಹೋತರ್ಮೂರ್ಧನ್ನಾಜಿಘರ್ಮಿ ರಾಯಸ್ಪೋಷಾಯ ಸುಪ್ರಜಾಸ್ತ್ವಾಯ ಸುವೀರ್ಯಾಯ ಸಮಿಧ್ಯಮಾನಮನುಮಂತ್ರಯತೇ । ಸಮಿದ್ಧೋ ಅಗ್ನ ಆಹುತೇತ್ಯಭಿಜ್ಞಾಯ । ಸಮಿದ್ಧೋ ಅಗ್ನಿರಾಹುತಸ್ಸ್ವಾಹಾಕೃತಃ ಪಿಪರ್ತು ನಃ । ಸ್ವಗಾ ದೇವೇಭ್ಯ ಇದಂ ನಮಃ ಸಮಿದ್ಧಮ್ ।</p>
<p>ಆಘಾರಹೋಮಃ :-</p>
<p>ಅಧ್ವರ್ಯುಃ - ವೇದೇನಾಗ್ನಿಂ ತ್ರಿರುಪವಾಜ್ಯ । ಸ್ರುವೇಣ ಧ್ರುವಾಯಾ ಆಜ್ಯಮಾದಾಯ । ವೇದೇನೋಪಯಮ್ಯ । ಆಸೀನ ಉತ್ತರಂ ಪರಿಧಿಸಂಧಿಮನ್ವವಹೃತ್ಯ । ಪ್ರಜಾಪತಿಂ ಮನಸಾ ಧ್ಯಾಯನ್ ದಕ್ಷಿಣಾಪ್ರಾಂಚಮೃಜೂಂ ಸಂತತಮಾಘಾರಮಾಘಾರಯತಿ । ಸ್ವಾಹಾ ।</p>
<p>ಯಜಮಾನಃ - ಮನೋಽಸಿ ಪ್ರಾಜಾಪತ್ಯಂ ಮನಸಾ ಮಾ ಭೂತೇನಾವಿಶ ಸ್ರೌವಮಾಘಾರ್ಯಮಾಣ-ಮನುಮಂತ್ರಯತೇ । ಪ್ರಜಾಪತಯ ಇದಮ್ । ದೇವಾಃ ಪಿತರಃ ಪಿತರೋ ದೇವಾ ಯೋಽಹಮಸ್ಮಿ ಸ ಸನ್ ಯಜೇ ಯಸ್ಯಾಸ್ಮಿ ನ ತಮನ್ತರೇಮಿ । ಸ್ವಂ ಮ ಇಷ್ಟಗ್ಗ್ ಸ್ವಂ ದತ್ತಮ್ । ಸ್ವಂ ಪೂರ್ತಗ್ಗ್ ಸ್ವಗ್ಗ್ ಶ್ರಾನ್ತಮ್ । ಸ್ವꣳ ಹುತಮ್ । ತಸ್ಯ ಮೇಽಗ್ನಿರುಪದ್ರಷ್ಟಾ ವಾಯುರುಪಶ್ರೋತಾದಿತ್ಯೋನುಖ್ಯಾತಾ ದ್ಯೌಃ ಪಿತಾ ಪೃಥಿವೀ ಮಾತಾ ಪ್ರಜಾಪತಿರ್ಬಂಧುರ್ಯ ಏವಾಸ್ಮಿ ಸ ಸನ್ ಯಜೇ ಹೋತೃಪ್ರವರೇ ಅಧ್ವರ್ಯುಪ್ರವರೇ ಚ ಪ್ರವ್ರಿಯಮಾಣೇ ।</p>
<p>ಅಧ್ವರ್ಯುಃ - ಆ ಪ್ಯಾಯತಾಂ ಧ್ರುವಾ ಘೃತೇನ ಯಜ್ಞಂಯಜ್ಞಂ ಪ್ರತಿ ದೇವಯದ್ಭ್ಯಃ । ಸೂರ್ಯಾಯಾ ಊಧೋಽದಿತ್ಯಾ ಉಪಸ್ಥ ಉರುಧಾರಾ ಪೃಥಿವೀ ಯಜ್ಞೇ ಅಸ್ಮಿನ್ ಸ್ರುವೇಣ ಆಜ್ಯಸ್ಥಾಲ್ಯಾ ಆಜ್ಯಮಾದಾಯ ಧ್ರುವಾಮಾಪ್ಯಾಯಯತೀತಿ ಸಾರ್ವತ್ರಿಕಮ್ । ಅಗ್ನೀತ್ಪರೀಧೀಗ್ಗ್ಶ್ಚಾಗ್ನಿಂ ಚ ತ್ರಿಸ್ತ್ರಿಸ್ಸಂಮೃಡ್ಢಿ ಇತಿ ಸಂಪ್ರೇಷ್ಯತಿ ।</p>
<p>ಆಗ್ನೀಧ್ರಃ - ಇಧ್ಮಸನ್ನಹನೈಃ ಸಹಸ್ಫ್ಯೈರನುಪರಿಕ್ರಾಮನ್ ಯಥಾ ಪರಿಹಿತಂ ಪರಿಧೀನ್ ಅನ್ವಗ್ರಂ ತ್ರಿಸ್ತ್ರಿಸ್ಸಂಮೃಜ್ಯ । ಅಗ್ನೇ ವಾಜಜಿದ್ವಾಜಂ ತ್ವಾ ಸರಿಷ್ಯನ್ತಂ ವಾಜಂ ಜೇಷ್ಯನ್ತಂ ವಾಜಿನಂ ವಾಜಜಿತಂ ವಾಜಜಿತ್ಯಾಯೈ ಸಂಮಾರ್ಜ್ಮ್ಯಗ್ನಿಮನ್ನಾದಮನ್ನಾದ್ಯಾಯ ತ್ರಿರಗ್ನಿಂ ಪ್ರಾಞ್ಚಂ ಸಂಮಾರ್ಷ್ಟಿ ।</p>
<p>ಅಧ್ವರ್ಯುಃ - ಭುವನಮಸಿ ವಿಪ್ರಥಸ್ವಾಗ್ನೇ ಯಷ್ಟರಿದನ್ನಮಃ ಅಗ್ರೇಣ ಜುಹೂಂ ನಮಸ್ಕಾರಾಂಜಲಿಂ ಕೃತ್ವಾ । ಜುಹ್ವೇಹ್ಯಗ್ನಿಸ್ತ್ವಾ ಹ್ವಯತಿ ದೇವಯಜ್ಯಾಯೈ ಜುಹೂಮಾದತ್ತೇ । ಉಪಭೃದೇಹಿ ದೇವಸ್ತ್ವಾ ಸವಿತಾ ಹ್ವಯತಿ ದೇವಯಜ್ಯಾಯೈ ಉಪಭೃತಮ್ । ಸುಯಮೇ ಮೇ ಅದ್ಯ ಘೃತಾಚೀ ಭೂಯಾಸ್ತಗ್ಗ್ ಸ್ವಾವೃತೌ ಸೂಪಾವೃತೌ ಉಪಭೃತಿ ಜುಹೂಮತ್ಯಾದಧಾತಿ । ಅಶಬ್ದಂ ಕುರ್ವನ್ಮುಖತ ಉಪಹೃತ್ಯ ಮುಖತ ಉಪಾವಹರತೀತಿ ಸಾರ್ವತ್ರಿಕಮ್ । ನಾಭಿದೇಶೇ ಸ್ರುಚೌ ಧಾರಯತಿ । ಅಗ್ನಾವಿಷ್ಣೂ ಮಾ ವಾಮವಕ್ರಮಿಷಂ ವಿಜಿಹಾಥಾಂ ಮಾ ಮಾ ಸಂತಾಪ್ತಂ ಲೋಕಂ ಮೇ ಲೋಕಕೃತೌ ಕೃಣುತಮ್ ಅಗ್ರೇಣ ಸ್ರುಚೋಽಪರೇಣ ಮಧ್ಯಮಂ ಪರಿಧಿಮನವಕ್ರಾಮನ್ ಪ್ರಸ್ತರಂ ದಕ್ಷಿಣೇನ ಪದಾ ದಕ್ಷಿಣಾತಿಕ್ರಾಮತ್ಯುದಕ್ಸವ್ಯೇನ । ವಿಷ್ಣೋಸ್ಸ್ಥಾನ-ಮಸೀತ ಇನ್ದ್ರೋ ಅಕೃಣೋದ್ವೀರ್ಯಾಣಿ ಅವತಿಷ್ಠತೇ । ಅನ್ತರ್ವೇದಿ ದಕ್ಷಿಣಃ ಪಾದೋ ಭವತ್ಯವಘ್ರಸ್ಸವ್ಯಃ । ಅಥೋರ್ಧ್ವಸ್ತಿಷ್ಠನ್ ದಕ್ಷಿಣಂ ಪರಿಧಿಸಂಧಿಮನ್ವವಹೃತ್ಯ ಉತ್ತರಾಪ್ರಾಂಚಮೃಜೂಂ ಸಂತತಂ ಸ್ರುಚ್ಯಮಾ-ಘಾರಯತಿ । ಅನ್ವಾರಬ್ಧೇ ಯಜಮಾನೇ । ಸಮಾರಭ್ಯೋರ್ಧ್ವೋ ಅಧ್ವರೋ ದಿವಿಸ್ಪೃಶಮಹ್ರುತೋ ಯಜ್ಞೋ ಯಜ್ಞಪತೇರಿನ್ದ್ರಾವಾನ್ ಸ್ವಾಹಾ ।</p>
<p>ಯಜಮಾನಃ - ವಾಗಸ್ಯೈನ್ದ್ರೀ ಸಪತ್ನಕ್ಷಯಣೀ ವಾಚಾ ಮೇನ್ದ್ರಿಯೇಣಾವಿಶ ಸ್ರುಚ್ಯಮಾಘಾರ್ಯಮಾ-ಣಮನುಮಂತ್ರಯತೇ । ಇನ್ದ್ರಾಯೇದಮ್ ।</p>
<p>ಅಧ್ವರ್ಯುಃ - ಹುತ್ವಾಭಿಪ್ರಾಣಿತಿ ಹಿಮ್ । ಬೃಹದ್ಭಾಃ ಸ್ರುಚಮುದ್ಗೃಹ್ಯ । ಪಾಹಿ ಮಾಗ್ನೇ ದುಶ್ಚರಿತಾದಾಮಾ ಸುಚರಿತೇ ಭಜ ಅಸಂಸ್ಪರ್ಶಯನ್ ಸ್ರುಚೌ ಪ್ರತ್ಯಾಕ್ರಮ್ಯ । ಏತೇ ಏವಾಕ್ರಮಣಪ್ರತ್ಯಾಕ್ರಮಣೇ ಮಂತ್ರವತೀ ಭವತಃ । ಮಖಸ್ಯ ಶಿರೋಽಸಿ ಸಂ ಜ್ಯೋತಿಷಾ ಜ್ಯೋತಿರಂಕ್ತಾಮ್ ಜುಹ್ವಾ ಧ್ರುವಾಂ ದ್ವಿಸ್ತ್ರಿರ್ವಾ ಸಮನಕ್ತಿ । ಉನ್ನೀತꣳ ರಾಯಃ ಸ್ರುವೇಣ ಧ್ರುವಾಯಾ ಆಜ್ಯಮಾದಾಯ । ಸುವೀರಾಯ ಸ್ವಾಹಾ ಜುಹೂಮಭಿಘಾರ್ಯ । ಜುಹ್ವೋಪಾದಾಯ । ಯಜ್ಞೇನ ಯಜ್ಞಸ್ಸಂತತಃ ಧ್ರುವಾಂ ಪ್ರತ್ಯಭಿಘಾರ್ಯ । ಆಯತನೇ ಸ್ರುಚೌ ಸಾದಯಿತ್ವಾ ।</p>
<p>ಯಜಮಾನಸ್ಯ ಆರ್ಷೇಯವರಣಮ್ :-</p>
<p>ಇಧ್ಮಸನ್ನಹನಾನಿ ಸ್ಫ್ಯ ಉಪಸಂಗೃಹ್ಯ ವೇದ್ಯಾಶ್ಚ ತೃಣಮವ್ಯಂತಮಾದಾಯ ಉತ್ತರತಃ ಪ್ರವರಾಯಾವ-ತಿಷ್ಠೇತೇ ಪೂರ್ವೋಽಧ್ವರ್ಯುರಪರ ಆಗ್ನೀಧ್ರಃ । ಕ ಇದಮಧ್ವರ್ಯುರ್ಭವಿಷ್ಯತಿ ಸ ಇದಮಧ್ವರ್ಯುರ್ಭವಿಷ್ಯತಿ ಯಜ್ಞೋ ಯಜ್ಞಸ್ಯ ವಾಗಾರ್ತ್ವಿಜ್ಯಂ ಕರೋತು ಮನ ಆರ್ತ್ವಿಜ್ಯಂ ಕರೋತು ವಾಚಂ ಪ್ರಪದ್ಯೇ ಭೂರ್ಭುವಸ್ಸುವರ್ವಿಷ್ಣೋಸ್ಸ್ಥಾನೇ ತಿಷ್ಠಾಮಿ ।</p>
<p>ಆಗ್ನೀಧ್ರಃ - ಇಧ್ಮಸನ್ನಹನಾನ್ಯನ್ವಾರಭ್ಯಾಹ । ಕ ಇದಮಗ್ನೀದ್ಭವಿಷ್ಯತಿ ಸ ಇದಮಗ್ನೀದ್ಭವಿಷ್ಯತಿ ಯಜ್ಞೋ ಯಜ್ಞಸ್ಯ ವಾಗಾರ್ತ್ವಿಜ್ಯಂ ಕರೋತು ಮನ ಆರ್ತ್ವಿಜ್ಯಂ ಕರೋತು ವಾಚಂ ಪ್ರಪದ್ಯೇ ಭೂರ್ಭುವಸ್ಸುವ-ರ್ವಿಷ್ಣೋಸ್ಸ್ಥಾನೇ ತಿಷ್ಠಾಮಿ ।</p>
<p>ಅಧ್ವರ್ಯುಃ - ಬ್ರಹ್ಮನ್ ಪ್ರವರಾಯಾಶ್ರಾವಯಿಷ್ಯಾಮಿ ಇತಿ ಬ್ರಹ್ಮಾಣಮಾಮಂತ್ರ್ಯ ।</p>
<p>ಬ್ರಹ್ಮಾ - ವಾಚಸ್ಪತೇ ವಾಚಮಾಶ್ರಾವಯೈತಾಮಾಶ್ರಾವಯ ಯಜ್ಞಂ ದೇವೇಷು ಮಾಂ ಮನುಷ್ಯೇಷು ದೇವತಾ ವರ್ಧಯ ತ್ವಂ ನಾಕಸ್ಯ ಪೃಷ್ಠೇ ಯಜಮಾನೋ ಅಸ್ತು । ಸಪ್ತ ಋಷೀಣಾꣳ ಸುಕೃತಾಂ ಯತ್ರ ಲೋಕಸ್ತತ್ರೇಮಂ ಯಜ್ಞಂ ಯಜಮಾನಂ ಚ ಧೇಹಿ । ಓಂ ಆ೩ಶ್ರಾ೩ವಯ ।</p>
<p>ಅಧ್ವರ್ಯುಃ - ಆ೩ಶ್ರಾ೩ವಯ ಇತ್ಯಾಶ್ರಾವಯತಿ ।</p>
<p>ಆಗ್ನೀಧ್ರಃ - ಅಪರೇಣೋತ್ಕರಂ ದಕ್ಷಿಣಾಮುಖಸ್ತಿಷ್ಠನ್ ಸ್ಫ್ಯಂ ಸಂಮಾರ್ಗಾಂಶ್ಚ ಧಾರಯನ್ ಅಸ್ತು ಶ್ರೌಷಟ್ ಇತಿ ಪ್ರತ್ಯಾಶ್ರಾವಯತಿ । ಸರ್ವತ್ರೈವಮಾಶ್ರುತಪ್ರತ್ಯಾಶ್ರುತೇ ಭವತಃ ।</p>
<p>ಅಧ್ವರ್ಯುಃ - ಅಗ್ನಿರ್ದೇವೋ ಹೋತಾ ದೇವಾನ್ಯಕ್ಷದ್ವಿದ್ವಾಗ್ಶ್ಚಿಕಿತ್ವಾನ್ ಮನುಷ್ವದ್ಭರತವದ-ಮುವದಮುವದ್ಬ್ರಹ್ಮಣ್ವದಾಚವಕ್ಷದ್ಬ್ರಾಹ್ಮಣಾ ಅಸ್ಯ ಯಜ್ಞಸ್ಯ ಪ್ರಾವಿತಾರಃ ಅಮುಕಶರ್ಮಾ ಇತಿ ಹೋತೃನಾಮೋಪಾಂಶು ಗೃಹೀತ್ವಾ ಮಾನುಷಃ ಇತ್ಯುಚ್ಚೈಃ । ವೇದ್ಯಾಂ ತೃಣಮಪಿ ಸೃಜತಿ । ಅಮುವದಿತ್ಯತ್ರ ಯಜಮಾನಸ್ಯ ಆರ್ಷೇಯಾನ್ವೃಣೀತೇ ।</p>
<p>ಯಜಮಾನಃ - ಪೂರ್ವವತ್ ದೇವಾಃ ಪಿತರ ಇತ್ಯನುಮಂತ್ರಯತೇ ।</p>
<p>ಪ್ರಯಾಜಹೋಮಃ :-</p>
<p>ಅಧ್ವರ್ಯುಃ - ಘೃತವತಿಶಬ್ದೇ ತೂಷ್ಣೀಂ ಜುಹೂಪಭೃತಾವಾದಾಯ ದಕ್ಷಿಣಾಸಕೃದತಿಕ್ರಾಂತೋಽಪರೇಣ ಆಘಾರಸಂಭೇದಂ ಏಕಸ್ಮಿನ್ ದೇಶೇ ಪಂಚಪ್ರಯಾಜಾನ್ ಯಜತಿ । ಪ್ರತಿದಿಶಂ ವಾ೧ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಮಿಧೋ ಯಜ ಪ್ರಥಮಂ ಸಂಪ್ರೇಷ್ಯತಿ । ಯಜ ಯಜ ಇತೀತರಾನ್ । ಅನಪವ್ಯಾಹರನ್ತಃ ಪ್ರಚರಂತಿ । ಯದನ್ಯದ್ಬ್ರೂಯಾತ್ ಪುನರೇವಾಶ್ರಾವಯೇತ್ । ಭ್ರೇಷಕರ್ತಾ ವ್ಯಾಹೃತೀರ್ವಾ ಜಪೇತ್ । ವಷಟ್ಕೃತೇ ಜುಹೋತಿ</p>
<p>ಯಜಮಾನಃ - ಪೃಥಿವೀ ಹೋತಾ । ದ್ಯೌರಧ್ವರ್ಯುಃ । ರುದ್ರೋಽಗ್ನೀತ್ । ಬೃಹಸ್ಪತಿರುಪವಕ್ತಾ ಇತಿ ಚತುರ್ಹೋತಾರಂ ವದೇತ್ ಪುರಸ್ತಾತ್ಪ್ರಯಾಜಾನಾಮ್ । ಅಗ್ನಯ ಇದಮ್ । ವಸನ್ತಮೃತೂನಾಂ ಪ್ರೀಣಾಮಿ ಸ ಮಾ ಪ್ರೀತಃ ಪ್ರೀಣಾತು । ಏಕೋ ಮಮೈಕಾ ತಸ್ಯ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ।</p>
<p>ಅಧ್ವರ್ಯುಃ - ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಅಭಿಕ್ರಾಮನ್ಜುಹೋತಿ ।</p>
<p>ಯಜಮಾನಃ - ಅಗ್ನಯ ಇದಮ್ । ಗ್ರೀಷ್ಮಮೃತೂನಾಂ ಪ್ರೀಣಾಮಿ ಸ ಮಾ ಪ್ರೀತಃ ಪ್ರೀಣಾತು । ದ್ವೌ ಮಮ ದ್ವೇ ತಸ್ಯ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ।</p>
<p>ಅಧ್ವರ್ಯುಃ - ಆಶ್ರಾವ್ಯ ಪ್ರತ್ಯಾಶ್ರಾವಿತೇ ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ - ಅಗ್ನಯ ಇದಮ್ । ವರ್ಷಾ ಋತೂನಾಂ ಪ್ರೀಣಾಮಿ ತಾ ಮಾ ಪ್ರೀತಾಃ ಪ್ರೀಣನ್ತು । ತ್ರಯೋ ಮಮ ತಿಸ್ರಸ್ತಸ್ಯ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ।</p>
<p>ಅಧ್ವರ್ಯುಃ - ಔಪಭೃತಸ್ಯಾರ್ಧಂ ಜುಹ್ವಾಮಾನೀಯಾಶ್ರಾವ್ಯ ಪ್ರತ್ಯಾಶ್ರಾವಿತೇ ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ - ಅಗ್ನಯ ಇದಮ್ । ಶರದಮೃತೂನಾಂ ಪ್ರೀಣಾಮಿ ಸಾ ಮಾ ಪ್ರೀತಾ ಪ್ರೀಣಾತು । ಚತ್ವಾರೋ ಮಮ ಚತಸ್ರಸ್ತಸ್ಯ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ।</p>
<p>ಅಧ್ವರ್ಯುಃ - ಆಶ್ರಾವ್ಯ ಪ್ರತ್ಯಾಶ್ರಾವಿತೇ ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ - ಅಗ್ನಯ ಇದಮ್ । ಹೇಮಂತಶಿಶಿರಾವೃತೂನಾಂ ಪ್ರೀಣಾಮಿ ತೌ ಮಾ ಪ್ರೀತೌ ಪ್ರೀಣಿತಾಮ್ । ಪಂಚ ಮಮ ನ ತಸ್ಯ ಕಿಂಚನ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ।</p>
<p>ಚಕ್ಷುಷೀಹೋಮಃ :-</p>
<p>ಅಧ್ವರ್ಯುಃ - ಪ್ರತ್ಯಾಕ್ರಮ್ಯ ಶೇಷೇಣ ಧ್ರೌವಮಭಿಘಾರ್ಯಾನುಪೂರ್ವ್ಯಂ ಹವೀಂಷ್ಯಭಿಘಾರಯತಿ ಉಪಭೃತಮಂತತಃ । ಆಯತನೇ ಸ್ರುಚೌ ಸಾದಯಿತ್ವಾ । ಆಗ್ನೇಯಃ ಸೌಮ್ಯಶ್ಚಾಜ್ಯಹವಿಷಾವಾಜ್ಯಭಾಗೌ । ಚತುರ್ಗೃಹೀತಮಾಪ್ಯಾಯ್ಯ ಗೃಹೀತ್ವಾ, ಜುಹ್ವಾಂ ಅವದಾಯಾವದಾಯ ಸ್ರುವೇಣ ಪ್ರಸ್ತರ ಬರ್ಹಿಸ್ಸಮಜ್ಯ । ಆ ಪ್ಯಾಯತಾಂ ಧ್ರುವಾ ಘೃತೇನ ಯಜ್ಞಂಯಜ್ಞಂ ಪ್ರತಿದೇವಯದ್ಭ್ಯಃ । ಸೂರ್ಯಾಯಾ ಊಧೋಽದಿತ್ಯಾ ಉಪಸ್ಥ ಉರುಧಾರಾ ಪೃಥಿವೀ ಯಜ್ಞೇ ಅಸ್ಮಿನ್ । ಅಗ್ನಯೇಽನುಬ್ರೂಹಿ ಅವದ್ಯನ್ ಸಂಪ್ರೇಷ್ಯತಿ । ಜುಹೂಪಭೃತಾವಾದಾಯ ದಕ್ಷಿಣಾತಿಕ್ರಮ್ಯ ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಅಗ್ನಿಂ ಯಜ ಉತ್ತರಾರ್ಧಪೂರ್ವಾರ್ಧೇ ಜುಹೋತಿ ।</p>
<p>ಯಜಮಾನಃ - ಅಗ್ನಯ ಇದಮ್ ।</p>
<p>ಅಧ್ವರ್ಯುಃ - ಪ್ರತ್ಯಾಕ್ರಮ್ಯ ನ ಸ್ರುಚೌ ಸಾದಯತ್ಯಾಸ್ವಿಷ್ಟಕೃತಃ । ಪೂರ್ವವದವದ್ಯನ್ ಸಂಪ್ರೇಷ್ಯತಿ । ಸೋಮಾಯಾನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ । ಸೋಮಂ ಯಜ । ವಷಟ್ಕೃತೇ ದಕ್ಷಿಣಾರ್ಧಪೂರ್ವಾರ್ಧೇ ಸಮಂ ಪೂರ್ವೇಣ ಜುಹೋತಿ । ಉಭೇ ಜ್ಯೋತಿಷ್ಮತೀ ।</p>
<p>ಯಜಮಾನಃ - ಸೋಮಾಯೇದಮ್ । ಅಗ್ನೀಷೋಮಯೋರಹಂ ದೇವಯಜ್ಯಯಾ ಚಕ್ಷುಷ್ಮಾನ್ ಭೂಯಾಸಮ್ । ವಿಹೃತೌ ವಾ । ವ್ರತ್ಯೇಽಹನಿ ವ್ರತಲೋಪ ಪ್ರಾಯತ್ತಾರ್ಥಂ ವ್ರಾತಪತೀಷ್ಟಿಸ್ಥಾನೇ (ಆಪಸ್ತಂಬಾನಾಂ) ಸ್ರುವಾಹುತಿಂ ಹೋಷ್ಯಾಮಿ । (ಆಶ್ವಲಾಯನಾಂ ತು) ಪೂರ್ಣಾಹುತಿಂ ಹೋಷ್ಯಾಮಿ೧ ।</p>
<p>ಅಧ್ವರ್ಯುಃ - ಅಗ್ನಯೇ ವ್ರತಪತಯೇ ಸ್ವಾಹಾ ।</p>
<p>ಯಜಮಾನಃ - ಅಗ್ನಯೇ ವ್ರತಪತಯ ಇದಮ್ । ಅನ್ವಾಧಾನಪ್ರಭೃತಿ ಏತಾವತ್ಕಾಲ ಪರ್ಯನ್ತಮೃತ್ವಿಕ್ಷು ಮಯಿ ಚ ಸಂಭಾವಿತಸಮಸ್ತದೋಷನಿರ್ಹರಣಾರ್ಥಂ ಸರ್ವಪ್ರಾಯಶ್ಚಿತ್ತಾಹುತಿಂ ಹೋಷ್ಯಾಮಿ ।</p>
<p>ಅಧ್ವರ್ಯುಃ - ಸ್ರುವೇಣ ಗೃಹೀತ್ವಾ । ಓಂ ಭೂರ್ಭುವಸ್ಸುವಸ್ಸ್ವಾಹಾ ।</p>
<p>ಯಜಮಾನಃ - ಪ್ರಜಾಪತಯ ಇದಮ್ । ದರ್ಶೇ ತು - ಪಿಂಡಪಿತೃಯಜ್ಞಲೋಪಪ್ರಾಯಶ್ಚಿತ್ತಾರ್ಥಂ ಮಹಾಹವಿರ್ಹೋತೇತಿ ಸಪ್ತಹೋತೃಮಂತ್ರೇಣ ಹೋಷ್ಯಾಮಿ ।</p>
<p>ಅಧ್ವರ್ಯುಃ - ಜುಹ್ವಾಂ ಚತುರ್ಗೃಹೀತ್ವಾ । ಮಹಾಹವಿರ್ಹೋತಾ । ಸತ್ಯಹವಿರಧ್ವರ್ಯುಃ । ಅಚ್ಯುತಪಾಜಾ ಅಗ್ನೀತ್ । ಅಚ್ಯುತಾಮನಾ ಉಪವಕ್ತಾ । ಅನಾಧೃಷ್ಯಶ್ಚಾಽಪ್ರತಿಧೃಷ್ಯಶ್ಚ ಯಜ್ಞಸ್ಯಾಭಿಗರೌ । ಅಯಾಸ್ಯ ಉದ್ಗಾತಾ ಇತಿ ಉಪಾಂಶೂಕ್ತ್ವಾ । ಉಚ್ಚೈಃ ವಾಚಸ್ಪತೇ ಹೃದ್ವಿಧೇ ನಾಮನ್ನ್ । ವಿಧೇಮ ತೇ ನಾಮ । ವಿಧೇಸ್ತ್ವಮಸ್ಮಾಕಂ ನಾಮ । ವಾಚಸ್ಪತಿಸ್ಸೋಮಮಪಾತ್ । ಮಾ ದೈವ್ಯಸ್ತನ್ತುಶ್ಛೇಧಿ ಮಾ ಮನುಷ್ಯಃ । ನಮೋ ದಿವೇ । ನಮಃ ಪೃಥಿವ್ಯೈ ಸ್ವಾಹಾ ।</p>
<p>ಯಜಮಾನಃ - ವಾಚಸ್ಪತಯೇ ಬ್ರಹ್ಮಣ ಇದಮ್ । ಸಾಂಗತಾರ್ಥಂ ಸರ್ವಪ್ರಾಯಶ್ಚಿತ್ತಾಹುತಿಂ ಹೋಷ್ಯಾಮಿ</p>
<p>ಅಧ್ವರ್ಯುಃ - ಓಂ ಭೂರ್ಭುವಸ್ಸುವಸ್ಸ್ವಾಹಾ ।</p>
<p>ಪ್ರಧಾನಹೋಮಃ :-</p>
<p>ಯಜಮಾನಃ - ಪ್ರಜಾಪತಯ ಇದಮ್ । ಅಗ್ನಿರ್ಹೋತಾ । ಅಶ್ವಿನಾಽಧ್ವರ್ಯೂ । ತ್ವಷ್ಟಾಗ್ನೀತ್ । ಮಿತ್ರ ಉಪವಕ್ತಾ ಇತಿ ಪಂಚಹೋತಾರಂ ವದೇತ್ಪುರಸ್ತಾದ್ಧವಿರವದಾನಸ್ಯ ।</p>
<p>ಅಧ್ವರ್ಯುಃ - ಜುಹ್ವಾಮುಪಸ್ತೀರ್ಯ । ಆ ಪ್ಯಾಯತಾಂ ಧ್ರುವಾ ಘೃತೇನ ಯಜ್ಞಂಯಜ್ಞಂ ಪ್ರತಿದೇವಯದ್ಭ್ಯಃ । ಸೂರ್ಯಾಯಾ ಊಧೋಽದಿತ್ಯಾ ಉಪಸ್ಥ ಉರುಧಾರಾ ಪೃಥಿವೀ ಯಜ್ಞೇ ಅಸ್ಮಿನ್ ಧ್ರುವಾಮಾಪ್ಯಾಯ್ಯ । ಅಗ್ನಯೇಽನುಬ್ರೂಹಿ ಅವದ್ಯನ್ ಸಂಪ್ರೇಷ್ಯತಿ । ಮಾ ಭೇರ್ಮಾ ಸಂವಿಕ್ಥಾ ಮಾ ತ್ವಾ ಹಿꣳಸಿಷಂ ಮಾ ತೇ ತೇಜೋಽಪಕ್ರಮೀತ್ । ಭರತಮುದ್ಧರೇ ಮನುಷಿಂಚಾವದಾನಾನಿ ತೇ ಪ್ರತ್ಯವದಾಸ್ಯಾಮಿ ನಮಸ್ತೇ ಅಸ್ತು ಮಾ ಮಾ ಹಿꣳಸೀಃ ಆಗ್ನೇಯಸ್ಯ ಪುರೋಡಾಶಸ್ಯ ಮಧ್ಯಾದಂಗುಷ್ಠ-ಪರ್ವಮಾತ್ರಂ ತಿರಶ್ಚೀನಮವದ್ಯತಿ । ಪೂರ್ವಾರ್ಧಾದ್ದ್ವಿತೀಯಮನೂಚೀನಂ ಚತುರವತ್ತಿನಃ ಪಶ್ಚಾರ್ಧಾತ್ತೃತೀಯಂ ಪಂಚಾವತ್ತಿನಃ । ಅಸಂಭಿಂದನ್ ಮಧ್ಯಮಾಂಗುಲೀಭ್ಯಾಂ ಅಂಗುಷ್ಠೇನ ಚ ಪುರೋಡಾಶಸ್ಯಾವದ್ಯತಿ । ಸ್ರುವೇಣಾಜ್ಯಸಾನ್ನಾಯ್ಯಯೋಃ । ಅವದಾನಾನ್ಯೇಕೀಕೃತ್ಯಾಭಿಘಾರ್ಯ । ಆ ಪ್ಯಾಯತಾಂ ಧ್ರುವಾ ಘೃತೇನ ಯಜ್ಞಂಯಜ್ಞಂ ಪ್ರತಿದೇವಯದ್ಭ್ಯಃ । ಸೂರ್ಯಾಯಾ ಊಧೋಽದಿತ್ಯಾ ಉಪಸ್ಥ ಉರುಧಾರಾ ಪೃಥಿವೀ ಯಜ್ಞೇ ಅಸ್ಮಿನ್ ಧ್ರುವಾಮಾಪ್ಯಾಯ್ಯ । ಯದವದಾನಾನಿ ತೇಽವದ್ಯನ್ ವಿಲೋಮಾಕಾರ್ಷಮಾತ್ಮನಃ । ಆಜ್ಯೇನ ಪ್ರತ್ಯನಜ್ಮ್ಯೇನತ್ತತ್ತ ಆಪ್ಯಾಯತಾಂ ಪುನಃ ಆಜ್ಯಸ್ಥಾಲ್ಯಾಜ್ಯೇನ ಹವಿಃ ಪ್ರತ್ಯಭಿಘಾರ್ಯ ಸ್ರುಙ್ಮುಖ-ಮಾನೀಯ । ದಕ್ಷಿಣಾತಿಕ್ರಮ್ಯ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ । ಅಗ್ನಿಂ ಯಜ । ಆಜ್ಯಂ ಪ್ರಶ್ಚ್ಯೋತ್ಯಾಪಿದಧದಿವಾ-ಪ್ರಕ್ಷಿಣನ್ ಹುತ್ವಾ ಆಜ್ಯೇನಾನ್ತತೋಽವಶ್ಚೋತಯತಿ । ಆಘಾರಸಂಭೇದೇನ ಆಹುತೀಃ ಪ್ರತಿಪಾದಯತಿ । ಸ್ರುಚ್ಯಮಾಘಾರಮಭಿಜುಹೋತಿ ಪೂರ್ವಾಂ ಪೂರ್ವಾಂ ಸಂಹಿತಾಮ್ । ಯದಾ ವೀತಾರ್ಚಿಃ ಲೇಲಾಯತೀವಾಗ್ನಿಃ ಅಥಾಹುತೀರ್ಜುಹೋತಿ । ಆಜ್ಯಹವಿರುಪಾಂಶುಯಾಜಃ ಪೌರ್ಣಮಾಸ್ಯಾಮೇವ ಭವತಿ । ವೈಷ್ಣವೋಽ-ಗ್ನೀಷೋಮೀಯಃ ಪ್ರಾಜಾಪತ್ಯೋ ವಾ ಪ್ರಧಾನಮೇವೋಪಾಂಶು । ವಿಷ್ಣುಂ ಬುಭೂಷನ್ ಯಜೇತ ।</p>
<p>ಯಜಮಾನಃ - ಅಗ್ನಯ ಇದಮ್ । ಅಗ್ನೇರಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ ಹುತ್ವಾ ತಮನುಮಂತ್ರಯತೇ ।</p>
<p>ಅಧ್ವರ್ಯುಃ - ಪ್ರತ್ಯಾಕ್ರಮ್ಯ । ಆ ಪ್ಯಾಯತಾಮ್ । ಜುಹ್ವಾಂ ಚತುರ್ಗೃಹೀತ್ವಾ । ಪ್ರಜಾಪತಯೇ {ಉಪಾಂಶು} ಅನುಬ್ರೂ೩ಹಿ {ಉಚ್ಚೈಃ} । ದಕ್ಷಿಣಾತಿಕ್ರಮ್ಯ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಪ್ರಜಾಪತಿಂ {ಉಪಾಂಶು} ಯಜ {ಉಚ್ಚೈಃ} ವಷಟ್ಕೃತೇ ಉಪಾಂಶುಯಾಜಂ ಮಧ್ಯೇ ಜುಹೋತಿ ।</p>
<p>ಯಜಮಾನಃ - ಪ್ರಜಾಪತಯ ಇದಂ । ದಬ್ಧಿರಸ್ಯದಬ್ಧೋ ಭೂಯಾಸಂ ಪಾಪ್ಮಾನಂ ದಭೇಯಮ್ ।</p>
<p>ಅಧ್ವರ್ಯುಃ - ವಿಷ್ಣುಯಾಗಪಕ್ಷೇ । ಆ ಪ್ಯಾಯತಾಮ್ । ಜುಹ್ವಾಂ ಚತುರ್ಗೃಹೀತ್ವಾ । ವಿಷ್ಣವೇ {ಉಪಾಂಶು} ಅನುಬ್ರೂ೩ಹಿ {ಉಚ್ಚೈಃ} । ದಕ್ಷಿಣಾತಿಕ್ರಮ್ಯ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ವಿಷ್ಣುಂ {ಉಪಾಂಶು} ಯಜ {ಉಚ್ಚೈಃ} ವಷಟ್ಕೃತೇ ಉಪಾಂಶುಯಾಜಂ ಮಧ್ಯೇ ಜುಹೋತಿ ।</p>
<p>ಯಜಮಾನಃ - ವಿಷ್ಣವ ಇದಮ್ । ದಬ್ಧಿರಸ್ಯದಬ್ಧೋ ಭೂಯಾಸಂ ಪಾಪ್ಮಾನಂ ದಭೇಯಮ್ ।</p>
<p>ಅಧ್ವರ್ಯುಃ - ಆಗ್ನೇಯವದುತ್ತರೈರ್ಹವಿರ್ಭಿರ್ಯಥಾದೈವತಂ ಪ್ರಚರತಿ । ಸಮವದಾಯ ದೋಹಾಭ್ಯಾಮ್ । ಸರ್ವಾಣಿ ದ್ರವಾಣಿ ಸ್ರುಙ್ಮುಖೇನ ಜುಹೋತಿ । ಆ ಪ್ಯಾಯತಾಂ, ಮಾ ಭೇಃ, ಆ ಪ್ಯಾಯತಾಂ, ಯದವದಾನಾನಿ ತೇ । ಅಗ್ನೀಷೋಮಾಭ್ಯಾಮನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ । ಅಗ್ನೀಷೋಮೌ ಯಜ । ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ - ಅಗ್ನೀಷೋಮಾಭ್ಯಾಮಿದಮ್ । ಅಗ್ನೀಷೋಮಯೋರಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ ।</p>
<p>ಅಧ್ವರ್ಯುಃ - ಆ ಪ್ಯಾಯತಾಂ, ಮಾ ಭೇಃ, ಆ ಪ್ಯಾಯತಾಂ, ಯದವದಾನಾನಿ ತೇ । ಇನ್ದ್ರಾಯ ವೈಮೃಧಾಯಾನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ । ಇನ್ದ್ರಂ ವೈಮೃಧಂ ಯಜ । ವಷಟ್ಕೃತೇ ಜುಹೋತಿ।</p>
<p>ಯಜಮಾನಃ - ಇಂದ್ರಾಯ ವೈಮೃಧಾಯೇದಮ್ । ಇಂದ್ರಸ್ಯ ವೈಮೃಧಸ್ಯಾಹಂ ದೇವಯಜ್ಯಯಾಽ- ಸಪತ್ನೋ ವೀರ್ಯವಾನ್ ಭೂಯಾಸಮ್ ।</p>
<p>ಅಧ್ವರ್ಯುಃ - ಅಮಾವಾಸ್ಯಾಯಾಮಾಗ್ನೇಯೇನ ಪ್ರಚರ್ಯ । ಅಸನ್ನಯತಃ । ಆ ಪ್ಯಾಯತಾಂ, ಮಾ ಭೇಃ, ಆ ಪ್ಯಾಯತಾಂ, ಯದವದಾನಾನಿ ತೇ । ಇನ್ದ್ರಾಗ್ನಿಭ್ಯಾಮನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ । ಇನ್ದ್ರಾಗ್ನೀ ಯಜ । ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ - ಇನ್ದ್ರಾಗ್ನಿಭ್ಯಾಮಿದಮ್ । ಇನ್ದ್ರಾಗ್ನಿಯೋರಹಂ ದೇವಯಜ್ಯಯೇನ್ದ್ರಿಯಾವ್ಯನ್ನಾದೋ ಭೂಯಾಸಮ್ ।</p>
<p>ಅಧ್ವರ್ಯುಃ - ಅಮಾವಾಸ್ಯಾಯಾಮಾಗ್ನೇಯೇನ ಪ್ರಚರ್ಯ । ಸನ್ನಯತಃ೧ - ಆ ಪ್ಯಾಯತಾಂ, ಮಾ ಭೇಃ, ಆ ಪ್ಯಾಯತಾಂ, ಯದವದಾನಾನಿ ತೇ । ದಧಿಪಯಸೋಃ ಸ್ರುವೇಣ ದ್ವಿರ್ದ್ವಿರವದಾಯ ಪ್ರತ್ಯಭಿಘಾರ್ಯ । ಮಹೇಂದ್ರಾಯಾನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ । ಮಹೇನ್ದ್ರಂ ಯಜ । ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ - ಮಹೇಂದ್ರಾಯೇದಮ್ । ಮಹೇಂದ್ರಸ್ಯಾಹಂ ದೇವಯಜ್ಯಯಾ ಜೇಮಾನಂ ಮಹಿಮಾನಂ ಗಮೇಯಮ್ ।</p>
<p>ಪಾರ್ವಣಹೋಮೋ ನಾರಿಷ್ಠಹೋಮಶ್ಚ :-</p>
<p>ಅಧ್ವರ್ಯುಃ - ಪ್ರತ್ಯಾಕ್ರಮ್ಯ ಸ್ರುವೇಣ ಪಾರ್ವಣಹೋಮೌ ಜುಹೋತಿ । ಆಜ್ಯಸ್ಥಾಲ್ಯಾಜ್ಯೇನ । ಋಷಭಂ ವಾಜಿನಂ ವಯಂ ಪೂರ್ಣಮಾಸಂ ಯಜಾಮಹೇ । ಸ ನೋ ದೋಹತಾꣳ ಸುವೀರ್ಯꣳ ರಾಯಸ್ಪೋಷꣳ ಸಹಸ್ರಿಣಮ್ । ಪ್ರಾಣಾಯ ಸುರಾಧಸೇ ಪೂರ್ಣಮಾಸಾಯ ಸ್ವಾಹಾ । ಇತಿ ಪೌರ್ಣಮಾಸ್ಯಾಮ್ ।</p>
<p>ಯಜಮಾನಃ - ಪೂರ್ಣಮಾಸಾಯೇದಮ್ ।</p>
<p>ಅಧ್ವರ್ಯುಃ - ಅಮಾವಾಸ್ಯಾ ಸುಭಗಾ ಸುಶೇವಾ ಧೇನುರಿವ ಭೂಯ ಆ ಪ್ಯಾಯಮಾನಾ । ಸಾ ನೋ ದೋಹತಾꣳ ಸುವೀರ್ಯꣳ ರಾಯಸ್ಪೋಷꣳ ಸಹಸ್ರಿಣಮ್ । ಅಪಾನಾಯ ಸುರಾಧಸೇಽ-ಮಾವಾಸ್ಯಾಯೈ ಸ್ವಾಹಾ । ಇತ್ಯಮಾವಾಸ್ಯಾಯಾಮ್ ।</p>
<p>ಯಜಮಾನಃ - ಅಮಾವಾಸ್ಯಾಯಾ ಇದಮ್ ।</p>
<p>ಅಧ್ವರ್ಯುಃ - ಆಜ್ಯಸ್ಥಾಲ್ಯಾ ಆಜ್ಯಂ ಜುಹ್ವಾಂ ಷಟ್ಸಪ್ತ ವಾ ಗೃಹೀತ್ವಾ । ದಶ ತೇ ತನುವೋ ಯಜ್ಞ ಯಜ್ಞಿಯಾಸ್ತಾಃ ಪ್ರೀಣಾತು ಯಜಮಾನೋ ಘೃತೇನ । ನಾರಿಷ್ಠಯೋಃ ಪ್ರಶಿಷಮೀಡಮಾನೋ ದೇವಾನಾಂ ದೈವ್ಯೇಽಪಿ ಯಜಮಾನೋಽಮೃತೋಽಭೂತ್ಸ್ವಾಹಾ ।</p>
<p>ಯಜಮಾನಃ - ನಾರಿಷ್ಠಾಭ್ಯಾಮಗ್ನಿವಾಯುಭ್ಯಾಮಿದಮ್ ।</p>
<p>ಅಧ್ವರ್ಯುಃ - ಯಂ ವಾಂ ದೇವಾ ಅಕಲ್ಪಯನ್ನೂರ್ಜೋ ಭಾಗꣳ ಶತಕ್ರತೂ । ಏತದ್ವಾಂ ತೇನ ಪ್ರೀಣಾನಿ ತೇನ ತೃಪ್ಯತಮꣳಹಹೌ ಸ್ವಾಹಾ ।</p>
<p>ಯಜಮಾನಃ - ನಾರಿಷ್ಠಾಭ್ಯಾಮಗ್ನಿವಾಯುಭ್ಯಾಮಿದಮ್ ।</p>
<p>ಅಧ್ವರ್ಯುಃ - ಅಹಂ ದೇವಾನಾꣳ ಸುಕೃತಾಮಸ್ಮಿ ಲೋಕೇ ಮಮೇದಮಿಷ್ಟಂ ನ ಮಿಥುರ್ಭವಾತಿ । ಅಹಂ ನಾರಿಷ್ಠಾವನುಯಜಾಮಿ ವಿದ್ವಾನ್ ಯದಾಭ್ಯಾಮಿನ್ದ್ರೋ ಅದಧಾದ್ಭಾಗಧೇಯಗ್ಗ್ ಸ್ವಾಹಾ ।</p>
<p>ಯಜಮಾನಃ - ನಾರಿಷ್ಠಾಭ್ಯಾಮಗ್ನಿವಾಯುಭ್ಯಾಂ ಇದಮ್ ।</p>
<p>ಅಧ್ವರ್ಯುಃ - ಅದಾರಸೃದ್ಭವತ ದೇವ ಸೋಮಾಸ್ಮಿನ್ ಯಜ್ಞೇ ಮರುತೋ ಮೃಡತಾ ನಃ । ಮಾ ನೋ ವಿದದಭಿಭಾ ಮೋ ಅಶಸ್ತಿರ್ಮಾ ನೋ ವಿದದ್ವೃಜನಾ ದ್ವೇಷ್ಯಾಯಾ ಸ್ವಾಹಾ ।</p>
<p>ಯಜಮಾನಃ - ನಾರಿಷ್ಠೇಭ್ಯೋ ದೇವ ಸೋಮ ಮರುದ್ಭ್ಯ ಇದಮ್ ।</p>
<p>ಅಧ್ವರ್ಯುಃ - ಬ್ರಹ್ಮ ಪ್ರತಿಷ್ಠಾ ಮನಸೋ ಬ್ರಹ್ಮ ವಾಚೋ ಬ್ರಹ್ಮ ಯಜ್ಞಾನಾꣳ ಹವಿಷಾಮಾಜ್ಯಸ್ಯ । ಅತಿರಿಕ್ತಂ ಕರ್ಮಣೋ ಯಚ್ಚ ಹೀನಂ ಯಜ್ಞಃ ಪರ್ವಾಣಿ ಪ್ರತಿರನ್ನೇತಿ ಕಲ್ಪಯನ್ ಸ್ವಾಹಾಕೃತಾಹುತಿರೇತು ದೇವಾನ್ಸ್ವಾಹಾ ।</p>
<p>ಯಜಮಾನಃ - ನಾರಿಷ್ಠಾಯ ಬ್ರಹ್ಮಣ ಇದಮ್ ।</p>
<p>ಅಧ್ವರ್ಯುಃ - ಸಂ ತೇ ಮನಸಾ ಮನಸ್ಸಂ ಪ್ರಾಣೇನ ಪ್ರಾಣೋ ಜುಷ್ಟಂ ದೇವೇಭ್ಯೋ ಹವ್ಯಂ ಘೃತವತ್ಸ್ವಾಹಾ ।</p>
<p>ಯಜಮಾನಃ - ನಾರಿಷ್ಠೇಭ್ಯೋ ದೇವೇಭ್ಯ ಇದಮ್ ।</p>
<p>ಅಧ್ವರ್ಯುಃ - ಸಂ ಪ್ರಾಣೇ ಪ್ರಾಣಂ ದಧಾಮಿ ತೇ ಸಂ ವ್ಯಾನೇ ಸಮಪಾನಂ ದಧಾಮಿ ತೇ । ಪರಿಗೃಹ್ಯ ಯಜಮಾನೋಽಮೃತೋಽಭೂಚ್ಛಂ ನ ಏಧಿ ದ್ವಿಪದೇ ಶಂ ಚತುಷ್ಪದೇ ಸ್ವಾಹಾ ।</p>
<p>ಯಜಮಾನಃ - ನಾರಿಷ್ಠಾಯ ಪರಮಾತ್ಮನ ಇದಮ್ ।</p>
<p>ಸ್ವಿಷ್ಟಕೃದ್ಧೋಮಃ :-</p>
<p>ಅಧ್ವರ್ಯುಃ - ಜುಹ್ವಾಮುಪಸ್ತೀರ್ಯ, ಸರ್ವೇಷಾಂ ಹವಿಷಾಮುತ್ತರಾರ್ಧಾತ್ಸಕೃತ್ಸಕೃತ್ಸ್ವಿಷ್ಟಕೃತೇಽವದ್ಯತಿ । ದ್ವಿಃ ಪಂಚಾವತ್ತಿನಃ । ದೈವತಸೌವಿಷ್ಟಕೃತೈಡಾಚಾತುರ್ಧಾಕರಣಿಕಾನಾಮುತ್ತರಮುತ್ತರಂ ಜ್ಯಾಯಾಂಸಮ್ । ಆ ಪ್ಯಾಯತಾಮ್ । ಉಪಸ್ತೀರ್ಯ । ಅವದಾಯ । ದ್ವಿರಭಿಘಾರ್ಯ । ನ ಹವಿಃ ಪ್ರತ್ಯಭಿಘಾರಯತಿ । ಆಜ್ಯಭಾಗಪ್ರಭೃತಿ ಸ್ವಿಷ್ಟಕೃದಂತಾನಾಂ ನಾರಿಷ್ಠವರ್ಜಿತಾನಾಂ ಆಜ್ಯಾವದಾನಾನಂತರಂ ಪ್ರಸ್ತರಬರ್ಹಿಷೋಃ ಸಮಂಜನಂ ಕರೋತಿ । ಅಗ್ನಯೇ ಸ್ವಿಷ್ಟಕೃತೇಽನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ । ಅಗ್ನಿಗ್ಗ್ ಸ್ವಿಷ್ಟಕೃತಂ ಯಜ । ವಷಟ್ಕೃತೇ ಉತ್ತರಪೂರ್ವಾರ್ಧೇ ಜುಹೋತ್ಯಸಂಸಕ್ತಾಮಿತರಾಭಿರಾಹುತೀಭಿಃ ।</p>
<p>ಯಜಮಾನಃ - ಅಗ್ನಯೇ ಸ್ವಿಷ್ಟಕೃತ ಇದಮ್ । ಅಗ್ನೇಸ್ಸ್ವಿಷ್ಟಕೃತೋಽಹಂ ದೇವಯಜ್ಯಯಾಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ ।</p>
<p>ಅಧ್ವರ್ಯುಃ - ಪ್ರತ್ಯಾಕ್ರಮ್ಯ । ಜುಹ್ವಾಮಪ ಆನೀಯ । ವೈಶ್ವಾನರೇ ಹವಿರಿದಂ ಜುಹೋಮಿ ಸಾಹಸ್ರಮುತ್ಸꣳ ಶತಧಾರಮೇತಮ್ । ಸ ನಃ ಪಿತರಂ ಪಿತಾಮಹಂ ಪ್ರಪಿತಾಮಹಗ್ಗ್ ಸ್ವರ್ಗೇ ಲೋಕೇ ಪಿನ್ವಮಾನೋ ಬಿಭರ್ತು ಸ್ವಾಹಾ । ಅನ್ತಃಪರಿಧಿ ನಿನಯತಿ ನಿನಯತಿ ।</p>
<p>ಯಜಮಾನಃ - ಅಗ್ನಯೇ ವೈಶ್ವಾನರಾಯೇದಮ್ ।</p>
<p>ಅಧ್ವರ್ಯುಃ - ಆಯತನೇ ಸ್ರುಚೌ ಸಾದಯಿತ್ವಾ ॥</p>
<p>॥ ಇತಿ ದ್ವಿತೀಯೋಽಧ್ಯಾಯಃ ॥</p>
<p></p>
<p>॥ ಅಥ ತೃತೀಯೋಽಧ್ಯಾಯಃ ॥</p>
<p>ಇಡಾಪ್ರಾಶಿತ್ರಯೋಃ ಅವದಾನಮ್ :-</p>
<p>ಅಧ್ವರ್ಯುಃ - ಇಡಾಮೇಕೇ ಪೂರ್ವಂ ಸಮಾಮನನ್ತಿ ಪ್ರಾಶಿತ್ರಮೇಕೇ । ಪ್ರಾಶಿತ್ರಪಾತ್ರ ಉಪಸ್ತೀರ್ಯ । ಆಗ್ನೇಯಂ ಪುರೋಡಾಶಂ ಪ್ರಾಂಚಂ ತಿರ್ಯಂಚಂ ವಾ ವಿರುಜ್ಯ । ಅಪ ಉಪಸ್ಪೃಶ್ಯ । ಅಜ್ಯಾಯೋ ಯವಮಾತ್ರಾದಾವ್ಯಾಧಾತ್ಕೃತ್ಯತಾಮಿದಮ್ । ಮಾ ರೂರುಪಾಮ ಯಜ್ಞಸ್ಯ ಶುದ್ಧಗ್ಗ್ ಸ್ವಿಷ್ಟಮಿದꣳ ಹವಿಃ । ಸರ್ವೇಭ್ಯಃ ಪುರೋಡಾಶೇಭ್ಯಃ ಮಧ್ಯಾದಙ್ಗುಷ್ಠೋಪಕನಿಷ್ಠಿಕಾಭ್ಯಾಂ ಯವಮಾತ್ರಂ ಪಿಪ್ಪಲಮಾತ್ರಂ ವಾ ಅವದ್ಯತಿ । ಅವಿರುಜ್ಯೋತ್ತರಸ್ಮಾತ್ । ಪ್ರತಿ ಪುರೋಡಾಶಂ ಮಂತ್ರಾವೃತ್ತಿಃ । ನ ಸಾನ್ನಾಯ್ಯಯೋಃ ಪ್ರಾಶಿತ್ರಾವದಾನಮ್ ।</p>
<p>ಯಜಮಾನಃ - ಅಗ್ನಿರ್ಮಾ ದುರಿಷ್ಟಾತ್ಪಾತು ಸವಿತಾಘಶꣳಸಾದ್ಯೋ ಮೇನ್ತಿ ದೂರೇಽರಾತೀಯತಿ ತಮೇತೇನ ಜೇಷಮ್ ಪ್ರಾಶಿತ್ರಮವದೀಯಮಾನಮ್ ।</p>
<p>ಅಧ್ವರ್ಯುಃ - ಅಭಿಘಾರ್ಯಾನಭಿಘಾರ್ಯ ವಾ ಬ್ರಹ್ಮಣೇ ಪ್ರಾಶಿತ್ರಂ ಪರಿಹರತಿ೧ ।</p>
<p>ಬ್ರಹ್ಮಣಾ ಪ್ರಾಶಿತ್ರಭಕ್ಷಣಮ್ :-</p>
<p>ಬ್ರಹ್ಮಾ - ಮಿತ್ರಸ್ಯ ತ್ವಾ ಚಕ್ಷುಷಾ ಪ್ರೇಕ್ಷೇ ಪ್ರಾಶಿತ್ರಮವದೀಯಮಾನಂ ಪ್ರೇಕ್ಷತೇ । ಋತಸ್ಯ ಪಥಾ ಪರ್ಯೇಹಿ ಅಗ್ರೇಣಾಹವನೀಯಂ ಪರಿಹ್ರಿಯಮಾಣಮ್ । ಸೂರ್ಯಸ್ಯ ತ್ವಾ ಚಕ್ಷುಷಾ ಪ್ರತಿಪಶ್ಯಾಮಿ ಆತ್ಮನಃ ಸಮೀಪಮಾಹ್ರಿಯಮಾಣಂ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಂ ಪ್ರತಿಗೃಹ್ಣಾಮಿ ಅಂಜಲಿನಾ ಪ್ರತಿಗೃಹ್ಯ । ಪೃಥಿವ್ಯಾಸ್ತ್ವಾ ನಾಭೌ ಸಾದಯಾಮೀಡಯಾಃ ಪದೇ ಅನ್ತರ್ವೇದಿ ವ್ಯೂಹ್ಯ ತೃಣಾನಿ ಪ್ರಾಗ್ದಂಡಂ ಸಾದಯಿತ್ವಾ । ಅದಬ್ಧೇನ ತ್ವಾ ಚಕ್ಷುಷಾವೇಕ್ಷೇ ಅವೇಕ್ಷ್ಯ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಾದದೇ ಅಙ್ಗುಷ್ಠೋಪಕನಿಷ್ಠಿಕಾಭ್ಯಾಂ ಪ್ರಾಶಿತ್ರಸ್ಥಂ ಹವಿರಾದಾಯ । ಅಗ್ನೇಸ್ತ್ವಾಸ್ಯೇನ ಪ್ರಾಶ್ನಾಮಿ ಬ್ರಾಹ್ಮಣಸ್ಯೋದರೇಣ ಬೃಹಸ್ಪತೇರ್ಬ್ರಹ್ಮಣೇನ್ದ್ರಸ್ಯ ತ್ವಾ ಜಠರೇ ಸಾದಯಾಮಿ ಅಸಂಲೇತ್ಯ ಅಪಿಗಿರತಿ । ಹಸ್ತೌ ಪ್ರಕ್ಷಾಲ್ಯ । ಪುನರ್ಜಲೇನಾಪೂರ್ಯ । ಯಾ ಅಪ್ಸ್ವನ್ತರ್ದೇವತಾಸ್ತಾ ಇದꣳ ಶಮಯನ್ತು ಸ್ವಾಹಾಕೃತಂ ಜಠರಮಿನ್ದ್ರಸ್ಯ ಗಚ್ಛ ಸ್ವಾಹಾ ಅದ್ಭಿರಭ್ಯವನೀಯ ಆಚಮ್ಯ । ಘಸೀನಾ ಮೇ ಮಾ ಸಂಪೃಕ್ಥಾ ಊರ್ಧ್ವಂ ಮೇ ನಾಭೇಸ್ಸೀದೇನ್ದ್ರಸ್ಯ ತ್ವಾ ಜಠರೇ ಸಾದಯಾಮಿ ನಾಭಿದೇಶಮಭಿಮೃಶತಿ । ವಾಙ್ಮ ಆಸನ್ । ನಸೋಃ ಪ್ರಾಣಃ । ಅಕ್ಷ್ಯೋಶ್ಚಕ್ಷುಃ । ಕರ್ಣಯೋಶ್ಶ್ರೋತ್ರಮ್ । ಬಾಹುವೋರ್ಬಲಮ್ । ಊರುವೋರೋಜಃ ಯಥಾಲಿಙ್ಗಮಙ್ಗಾನಿ ಸಂಮೃಶ್ಯ । ಅರಿಷ್ಟಾ ವಿಶ್ವಾನ್ಯಙ್ಗಾನಿ ತನೂಸ್ತನುವಾ ಮೇ ಸಹ ನಮಸ್ತೇ ಅಸ್ತು ಮಾ ಮಾ ಹಿꣳಸೀಃ ಅವಶಿಷ್ಟಾನ್ಯಙ್ಗಾನಿ । ಪ್ರಕ್ಷಾಲ್ಯ ಪ್ರಾಶಿತ್ರಹರಣಮ್ । ಅದ್ಭಿಃ ಪೂರಯಿತ್ವಾ । ದಿಶೋ ಜಿನ್ವ ಪರಾಚೀಂ ನಿನಯತಿ । ಪುನರ್ಜಲೇನಾಪೂರ್ಯ । ಮಾಂ ಜಿನ್ವ ಅಭ್ಯಾತ್ಮಾನಂ ನಿನಯತಿ ।</p>
<p>ಅಧ್ವರ್ಯುಃ - ಇಡಾಪಾತ್ರ ಉಪಸ್ತೀರ್ಯ । ಸರ್ವೇಭ್ಯೋ ಹವಿರ್ಭ್ಯ ಇಡಾಂ ಸಮವದ್ಯತಿ । ಮನುನಾ ದೃಷ್ಟಾಂ ಘೃತಪದೀಂ ಮಿತ್ರಾವರುಣ ಸಮೀರಿತಾಮ್ । ದಕ್ಷಿಣಾರ್ಧಾದಸಂಭಿನ್ದನ್ನವದ್ಯಾಮ್ಯೇಕತೋ-ಮುಖಾಮ್ ಆಗ್ನೇಯಸ್ಯ ಪುರೋಡಾಶಸ್ಯ ದಕ್ಷಿಣಾರ್ಧಾತ್ ಪ್ರಥಮಮವದಾನಮವದ್ಯತಿ । ದಕ್ಷಿಣಾರ್ಧಾದೇವ ಸಂಭೇದಾದ್ದ್ವಿತೀಯಮವದ್ಯತಿ । ಸಂಭೇದಾತ್ ತೃತೀಯಂ ಪಂಚಾವತ್ತಿನಃ । ಪೂರ್ವಾಧಾಚ್ಚ ಯಜಮಾನ-ಭಾಗಮಣುಮಿವ ದೀರ್ಘಮ್ । ತಮಾಜ್ಯೇನ ಸಂತರ್ಪ್ಯ ಧ್ರುವಾಯಾಃ ಉಪೋಹತಿ । ಸಾನ್ನಾಯ್ಯಯೋರಪಿ ಸನ್ತರ್ಪಣಮ್ । ಏವಮುತ್ತರಸ್ಯಾವದ್ಯತಿ ।</p>
<p>ಯಜಮಾನಃ - ಸುರೂಪವರ್ಷವರ್ಣ ಏಹೀಮಾನ್ಭದ್ರಾಂ ದುರ್ಯಾꣳ ಅಭ್ಯೇಹಿ ಮಾಮನುವ್ರತಾ ನ್ಯು ಶೀರ್ಷಾಣಿ ಮೃಢ್ವಮಿಡ ಏಹ್ಯದಿತ ಏಹಿ ಸರಸ್ವತ್ಯೇಹಿ ರನ್ತಿರಸಿ ರಮತಿರಸಿ ಸೂನರ್ಯಸಿ ಜುಷ್ಟೇ ಜುಷ್ಟಿಂ ತೇಽಶೀಯೋಪಹೂತ ಉಪಹವಂ ತೇಽಶೀಯ ಇಡಾಮವದೀಯಮಾನಾಮ್ ।</p>
<p>ಇಡೋಪಾಹ್ವಾನಮ್ :-</p>
<p>ಅಧ್ವರ್ಯುಃ - ಅಭಿಘಾರ್ಯ ಇಡಾಂ ಹೋತ್ರೇ ಪ್ರದಾಯ ಅಪಿ ವಾ ಪ್ರಾಚೀಮಿಡಾಮಪೋಹ್ಯ ದಕ್ಷಿಣೇನ ಹೋತಾರಮತಿಕ್ರಮ್ಯ ಸ್ವಯಂ ದಕ್ಷಿಣತ ಆಸೀನಃ ಸ್ರುವೇಣ ಹೋತುರಙ್ಗುಲಿಪರ್ವಣೀ ಅನಕ್ತಿ । ಇಡಾಂ ಹೋತ್ರೇ ಪ್ರದಾಯ । ಹೋತಾ ಇಡಾಪಾತ್ರಂ ಸವ್ಯೇನ ಧಾರಯತಿ । ದಕ್ಷಿಣಹಸ್ತಂ ಸಂಲಗ್ನಂ ಧಾರಯತಿ । ಪುರಸ್ತಾತ್ ಪ್ರತ್ಯಙ್ಙಾಸೀನಃ ಹೋತುರ್ಹಸ್ತೇ ಇಡಾಘೃತೇನಾನಕ್ತಿ । ತತ್ರ ಅವಾನ್ತರೇಡಾಮವದ್ಯತಿ । ಸ್ವಯಂ ಹೋತೋತ್ತರಭಾಗಮಾದತ್ತೇ । ಲೇಪಾದುಪಸ್ತರಣಾಭಿಘಾರಣೇ ಭವತಃ । ದ್ವಿರಭಿಘಾರಯೇತ್ ಪಂಚಾವತ್ತಿನಃ । ಉಪಹೂಯಮಾನಾಮನ್ವಾರಭೇತೇ ಅಧ್ವರ್ಯುರ್ಯಜಮಾನಶ್ಚ ।</p>
<p>ಯಜಮಾನಃ - ಉತ್ತರಾತಿಕ್ರಮ್ಯ । ಭೂಯಸ್ಯೇಹಿ ಶ್ರೇಯಸ್ಯೇಹಿ ವಸೀಯಸ್ಯೇಹಿ ಚಿತ್ತ ಏಹಿ ದಧಿಷ ಏಹೀಡ ಏಹಿ ಸೂನೃತ ಏಹಿ ಇಡಾಮನ್ವಾರಭ್ಯ ಉಪಾಂಶೂಪಹವೇ ಸಪ್ತ ದೇವಗವೀರ್ಜಪತಿ । ಚಿದಸಿ ಮನಾಸಿ ಧೀರಸಿ ರನ್ತೀ ರಮತಿಸ್ಸೂನುಸ್ಸೂನರೀ ಉಚ್ಚೈರುಪಹವೇ ಸಪ್ತ ಮನುಷ್ಯಗವೀಃ । ದೇವೀರ್ದೇವೈರಭಿ ಮಾ ನಿವರ್ತಧ್ವಗ್ಗ್ ಸ್ಯೋನಾ ಸ್ಯೋನೇನ ಘೃತೇನ ಮಾ ಸಮುಕ್ಷತ । ನಮ ಇದಮುಪದಂ ಭಿಷಗೃಷಿರ್ಬ್ರಹ್ಮಾ ಯದ್ದದೇ ಸಮುದ್ರಾದುದಚನ್ನಿವ । ಸ್ರುಚಾವಾಗಗ್ರೇ ವಿಪ್ರಸ್ಯ ತಿಷ್ಠತಿ ಶೃಙ್ಗೇಭಿರ್ದಶಭಿರ್ದಿಶನ್ । ವಾಯವಿಡಾ ತೇ ಮಾತಾ । ಹೋತಾರಮೀಕ್ಷಮಾಣೋ ವಾಯುಂ ಮನಸಾ ಧ್ಯಾಯೇತ್ ವಾಯೋ । ಉಪಹೂತಃ ಪಶುಮಾನಸಾನಿ । ಸಾ ಮೇ ಸತ್ಯಾಶೀರಸ್ಯ ಯಜ್ಞಸ್ಯ ಭೂಯಾದರೇಡತಾ ಮನಸಾ ತಚ್ಛಕೇಯಂ ಯಜ್ಞೋ ದಿವꣳ ರೋಹತು ಯಜ್ಞೋ ದಿವಂ ಗಚ್ಛತು ಯೋ ದೇವಯಾನಃ ಪಂಥಾಸ್ತೇನ ಯಜ್ಞೋ ದೇವಾꣳ ಅಪ್ಯೇತ್ವಸ್ಮಾಸ್ವಿನ್ದ್ರ ಇನ್ದ್ರಿಯಂ ದಧಾತ್ವಸ್ಮಾನ್ರಾಯ ಉತ ಯಜ್ಞಾಸ್ಸಚನ್ತಾಮಸ್ಮಾಸು ಸನ್ತ್ವಾಶಿಷಸ್ಸಾ ನಃ ಪ್ರಿಯಾ ಸುಪ್ರತೂರ್ತಿರ್ಮಘೋನೀ ಜುಷ್ಟಿರಸಿ ಜುಷಸ್ವ ನೋ ಜುಷ್ಟಾನೋಽಸಿ ಜುಷ್ಟಿಂ ತೇ ಗಮೇಯಮ್ । ಆಶೀರ್ಮ ಊರ್ಜಮುತ ಸುಪ್ರಜಾಸ್ತ್ವಮಿಷಂ ದಧಾತು ದ್ರವಿಣꣳ ಸವರ್ಚಸಮ್ । ಸಂಜಯನ್ ಕ್ಷೇತ್ರಾಣಿ ಸಹಸಾಹಮಿನ್ದ್ರ ಕೃಣ್ವಾನೋ ಅನ್ಯಾꣳ ಅಧರಾನ್ತ್ಸಪತ್ನಾನ್ । ಇಡಾಯಾ ಅಹಂ ದೇವಯಜ್ಯಯಾ ಪಶುಮಾನ್ಭೂಯಾಸಮ್ । ಇಡಾ ಧೇನುಸ್ಸಹವತ್ಸಾ ನ ಆಗಾದೂರ್ಜಂ ದುಹಾನಾ ಪಯಸಾ ಪ್ರಪೀನಾ । ಸಾ ನೋ ಅನ್ನೇನ ಹವಿಷೋತ ಗೋಭಿರಿಡಾಭ್ಯಸ್ಮಾꣳ ಆಗಾತ್ ಭಕ್ಷಾಯಾಹ್ರಿಯಮಾಣಾಮನುಮಂತ್ರಯತೇ ।</p>
<p>ಇಡಾಪ್ರಾಶನಮ್ :-</p>
<p>ಅಧ್ವರ್ಯುಃ - ದೈವ್ಯಾ ಅಧ್ವರ್ಯವ ಇತಿ ಹೋತುರಭಿಜ್ಞಾಯ । ಉಪಹೂತಃ ಪಶುಮಾನಸಾನಿ ಇತಿ ಜಪತಿ । ಹವಿಸ್ಸಮಂ ಪಂಚಧಾ ಕೃತ್ವಾ । ಇಡೇ ಭಾಗಂ ಜುಷಸ್ವ ನೋ ಜಿನ್ವ ಗಾ ಜಿನ್ವಾರ್ವತಃ । ತಸ್ಯಾಸ್ತೇ ಭಕ್ಷಿವಾಣಸ್ಯಾಮ ಸರ್ವಾತ್ಮಾನಸ್ಸರ್ವಗಣಾಃ । ಯಜಮಾನಪಂಚಮಾ ಇಡಾಂ ಪ್ರಾಶ್ನನ್ತಿ । ವಾಗ್ಯತಾ ಆಸತ ಆ ಮಾರ್ಜನಾತ್ । ಆಚಮ್ಯ । ಮನೋ ಜ್ಯೋತಿರ್ಜುಷತಾಮಾಜ್ಯಂ ವಿಚ್ಛಿನ್ನಂ ಯಜ್ಞꣳ ಸಮಿಮಂ ದಧಾತು । ಬೃಹಸ್ಪತಿಸ್ತನುತಾಮಿಮಂ ನೋ ವಿಶ್ವೇ ದೇವಾ ಇಹ ಮಾದಯನ್ತಾಮ್ । ಅಂತರ್ವೇದಿ ಪ್ರಸ್ತರೇಽದ್ಭಿರ್ಮಾರ್ಜಯನ್ತೇ । ಪ್ರಸ್ತರಾದಪಾದಾಯ ಶಿರಸ್ಯಪ ಆನಯತೇ ತನ್ಮಾರ್ಜನಮ್ ।</p>
<p>ಪುರೋಡಾಶಾನಾಂ ಚತುರ್ಧಾಕರಣಂ ಪ್ರಾಶನಂ ಚ :-</p>
<p>ಆಗ್ನೇಯಂ ಪುರೋಡಾಶಂ ಚತುರ್ಧಾ ಕೃತ್ವಾ ಬರ್ಹಿಷದಂ ಕರೋತಿ । ಬರ್ಹಿಷದಂ ವಾ ಕೃತ್ವಾ ಚತುರ್ಧಾ-ಕರೋತಿ ॥</p>
<p>ಯಜಮಾನಃ - ಬ್ರಧ್ನ ಪಿನ್ವಸ್ವ ದದತೋ ಮೇ ಮಾ ಕ್ಷಾಯಿ ಕುರ್ವತೋ ಮೇ ಮೋಪದಸದ್ದಿಶಾಂ ಕೢಪ್ತಿರಸಿ ದಿಶೋ ಮೇ ಕಲ್ಪನ್ತಾಂ ಕಲ್ಪನ್ತಾಂ ಮೇ ದಿಶೋ ದೈವೀಶ್ಚ ಮಾನುಷೀಶ್ಚಾಹೋರಾತ್ರೇ ಮೇ ಕಲ್ಪೇತಾಮರ್ಧಮಾಸಾ ಮೇ ಕಲ್ಪನ್ತಾಂ ಮಾಸಾ ಮೇ ಕಲ್ಪನ್ತಾಮೃತವೋ ಮೇ ಕಲ್ಪನ್ತಾꣳ ಸಂವತ್ಸರೋ ಮೇ ಕಲ್ಪತಾಂ ಕೢಪ್ತಿರಸಿ ಕಲ್ಪತಾಂ ಮೇ । ಬರ್ಹಿಷಿ ಪುರೋಡಾಶಮಾಸನ್ನಮಭಿಮೃಶತಿ । ಅಥೈನಂ ಪ್ರತಿದಿಶಂ ವ್ಯೂಹತಿ । ಆಶಾನಾಂ ತ್ವಾಶಾಪಾಲೇಭ್ಯಶ್ಚತುರ್ಭ್ಯೋ ಅಮೃತೇಭ್ಯಃ । ಇದಂ ಭೂತಸ್ಯಾಧ್ಯಕ್ಷೇಭ್ಯೋ ವಿಧೇಮ ಹವಿಷಾ ವಯಮ್ । ಬ್ರಧ್ನ ಪಾಹಿ ಭಜತಾಂ ಭಾಗೀ ಭಾಗಂ ಮಾ ಭಾಗೋ ಭಕ್ತ ನಿರಭಾಗಂ ಭಜಾಮಃ । ಅಪಸ್ಪಿನ್ವೌಷಧೀರ್ಜಿನ್ವ ದ್ವಿಪಾತ್ಪಾಹಿ ಚತುಷ್ಪಾದವ ದಿವೋ ವೃಷ್ಟಿಮೇರಯ । ಬ್ರಾಹ್ಮಣಾನಾ-ಮಿದꣳ ಹವಿಸ್ಸೋಮ್ಯಾನಾꣳ ಸೋಮಪೀಥಿನಾಮ್ । ನಿರ್ಭಕ್ತೋ ಬ್ರಾಹ್ಮಣೋ ನೇಹಾ ಬ್ರಾಹ್ಮಣಸ್ಯಾಸ್ತಿ । ಅಥೈನಮನ್ವಾದಿಶತಿ । ಇದಂ ಬ್ರಹ್ಮಣಃ । ಇದꣳ ಹೋತುಃ । ಇದಮಧ್ವರ್ಯೋಃ । ಇದಮಗ್ನೀಧಃ ।</p>
<p>ಅಧ್ವರ್ಯುಃ - ಇದಂ ಯಜಮಾನಸ್ಯ । ವೇದೇನ ಯಜಮಾನಭಾಗಂ ನಿರ್ದಿಶತಿ ।</p>
<p>ಯಜಮಾನಃ - ಉಪಹೂತೋ ದ್ಯೌಃ ಪಿತಾ ಉಪ ಮಾಂ ದ್ಯೌಃ ಪಿತಾ ಹ್ವಯತಾಮಗ್ನಿರಾಗ್ನೀಧ್ರಾ-ದಾಯುಷೇ ವರ್ಚಸೇ ಜೀವಾತ್ವೈ ಪುಣ್ಯಾಯ । ಉಪಹೂತಾ ಪೃಥಿವೀ ಮಾತಾ ಉಪ ಮಾಂ ಮಾತಾ ಪೃಥಿವೀ ಹ್ವಯತಾಮಗ್ನಿರಾಗ್ನೀಧ್ರಾದಾಯುಷೇ ವರ್ಚಸೇ ಜೀವಾತ್ವೈ ಪುಣ್ಯಾಯ ಇದಮಗ್ನೀಧಃ ।</p>
<p>ಅಧ್ವರ್ಯುಃ - ಆಗ್ನೀಧ್ರಭಾಗಸ್ಯ ವೈಶೇಷಿಕಂ ಸ್ಥವಿಷ್ಠಮಗ್ನೀಧೇ ಷಡವತ್ತಂ ಸಂಪಾದಯತಿ । ದ್ವಿರುಪಸ್ತೃಣಾತಿ ದ್ವಿರಾದಧಾತಿ ದ್ವಿರಭಿಘಾರಯತಿ ।</p>
<p>ಆಗ್ನೀಧ್ರಃ - ಅಗ್ನೇರಾಗ್ನೀಧ್ರಮಸಿ ಅಗ್ನೇಃ ಶಾಮಿತ್ರಮಸಿ ನಮಸ್ತೇ ಅಸ್ತು ಮಾ ಮಾ ಹಿꣳಸೀಃ ಭಕ್ಷಯಿತ್ವಾ ಆಚಾಮೇತ್ ।</p>
<p>ಅಧ್ವರ್ಯುಃ - ವೇದೇನ ಬ್ರಹ್ಮಯಜಮಾನಭಾಗೌ ಪರಿಹರತಿ । ತೌ ಪ್ರತಿಗೃಹ್ಯ ನಾಸಂಸ್ಥಿತೇ ಭಕ್ಷಯತಃ । ಪೃಥಕ್ಪಾತ್ರಾಭ್ಯಾಮಿತರಯೋಃ । ಸ್ರುವೇಣ ಹೋತುಃ । ಜುಹ್ವಾಧ್ವರ್ಯೋಃ ।</p>
<p>ಹೋತಾ - ಪೃಥಿವ್ಯೈ ಭಾಗೋಽಸಿ ಭಕ್ಷಯತಿ ।</p>
<p>ಅಧ್ವರ್ಯುಃ - ಅಂತರಿಕ್ಷಸ್ಯ ಭಾಗೋಽಸಿ ಭಕ್ಷಯತಿ ।</p>
<p>ಅನ್ವಾಹಾರ್ಯಾಸಾದನಂ, ಅಭಿಮರ್ಶನಂ, ಪ್ರತಿಗ್ರಹಣಂ ಚ :-</p>
<p>ತತೋಽಧ್ವರ್ಯುರ್ದಕ್ಷಿಣಾಗ್ನೌ ಅನ್ವಾಹಾರ್ಯಂ ಮಹಾನ್ತಮಪರಿಮಿತಮೋದನಂ ಪಚತಿ । ಕ್ಷೀರೇ ಭವತೀತ್ಯೇಕೇ । ಅಭಿಘಾರ್ಯ । ಉದಗುದ್ವಾಸ್ಯ । ಅನ್ತರ್ವೇದ್ಯಾಸಾದ್ಯ ।</p>
<p>ಬ್ರಹ್ಮಾ - ಬ್ರಹ್ಮನ್ಬ್ರಹ್ಮಾಸಿ ಬ್ರಹ್ಮಣೇ ತ್ವಾ ಹುತಾದ್ಯ ಮಾ ಮಾ ಹಿꣳಸೀರಹುತೋ ಮಹ್ಯꣳ ಶಿವೋ ಭವ ಅಂತರ್ವೇದ್ಯನ್ವಾಹಾರ್ಯಮಾಸನ್ನಮಭಿಮೃಶತಿ ।</p>
<p>ಯಜಮಾನಃ - ಬ್ರಧ್ನ ಪಿನ್ವಸ್ವ ದದತೋ ಮೇ ಮಾ ಕ್ಷಾಯಿ ಕುರ್ವತೋ ಮೇ ಮೋಪದಸತ್ಪ್ರಜಾಪತೇ-ರ್ಭಾಗೋಽಸ್ಯೂರ್ಜಸ್ವಾನ್ಪಯಸ್ವಾನ್ ಪ್ರಾಣಾಪಾನೌ ಮೇ ಪಾಹಿ ಸಮಾನವ್ಯಾನೌ ಮೇ ಪಾಹ್ಯುದಾನವ್ಯಾನೌ ಮೇ ಪಾಹ್ಯಕ್ಷಿತೋಽಸ್ಯಕ್ಷಿತ್ಯೈ ತ್ವಾ ಮಾ ಮೇ ಕ್ಷೇಷ್ಠಾ ಅಮುತ್ರಾಮುಷ್ಮಿನ್ ಲೋಕೇ । ಇಯಗ್ಗ್ ಸ್ಥಾಲ್ಯಮೃತಸ್ಯ ಪೂರ್ಣಾ ಸಹಸ್ರಧಾರ ಉತ್ಸೋ ಅಕ್ಷೀಯಮಾಣಃ । ಸ ದಾಧಾರ ಪೃಥಿವೀಮನ್ತರಿಕ್ಷಂ ದಿವಂ ಚ ತೇನೌದನೇನಾತಿತರಾಣಿ ಮೃತ್ಯುಮ್ ಅಂತರ್ವೇದ್ಯನ್ವಾಹಾರ್ಯಮಾಸನ್ನಮಭಿಮೃಶತಿ ।</p>
<p>ಅಧ್ವರ್ಯುಃ - ದಕ್ಷಿಣಸದ್ಭ್ಯ ಉಪಹರ್ತವೈ೩ ಇತಿ ಸಂಪ್ರೇಷ್ಯತಿ ।</p>
<p>ಯಜಮಾನಃ - ದಕ್ಷಿಣತ ಏತ, ಬ್ರಾಹ್ಮಣಾ ಅಯಂ ವ ಓದನೋ ಯಥಾಭಾಗಂ ಪ್ರತಿಗೃಹ್ಣೀಧ್ವಮ್ ।</p>
<p>ಋತ್ವಿಜಃ - ದಕ್ಷಿಣತ ಏತ್ಯ ದಕ್ಷಿಣಾಂ ಪ್ರತಿಗ್ರಹೀಷ್ಯನ್ಥ್ಸಪ್ತದಶಕೃತ್ವೋಽಪಾನ್ಯಾತ್ । ವ್ಯಾವೃತ್ಯ ಪ್ರತಿಗೃಹ್ಣೀಯಾತ್ । ಅಧ್ವರ್ಯುರಾಗ್ನೀಧ್ರೋ ದಕ್ಷಿಣೇನಾಹವನೀಯಮುಪವಿಶ್ಯ । ದೇವಸ್ಯ ತ್ವಾ ಹಸ್ತಾಭ್ಯಾಂ ಪ್ರತಿಗೃಹ್ಣಾಮಿ । ರಾಜಾ ತ್ವಾ ವರುಣೋ ನಯತು ದೇವಿ ದಕ್ಷಿಣೇ ಬ್ರಹ್ಮಣ ಓದನಮ್ । ತೇನಾಮೃತತ್ವ-ಮಶ್ಯಾಮ್ । ವಯೋ ದಾತ್ರೇ । ಮಯೋ ಮಹ್ಯಮಸ್ತು ಪ್ರತಿಗ್ರಹೀತ್ರೇ । ಕ ಇದಂ ಕಸ್ಮಾ ಅದಾತ್ । ಕಾಮಃ ಕಾಮಾಯ । ಕಾಮೋ ದಾತಾ । ಕಾಮಃ ಪ್ರತಿಗ್ರಹೀತಾ । ಕಾಮꣳ ಸಮುದ್ರಮಾ ವಿಶ । ಕಾಮೇನ ತ್ವಾ ಪ್ರತಿಗೃಹ್ಣಾಮಿ । ಕಾಮೈತತ್ತೇ । ಏಷಾ ತೇ ಕಾಮ ದಕ್ಷಿಣಾ । ಉತ್ತಾನಸ್ತ್ವಾಙ್ಗೀರಸಃ ಪ್ರತಿಗೃಹ್ಣಾತು ಪ್ರತಿಗೃಹ್ಣನ್ತಿ ।</p>
<p>ಯಜಮಾನಃ - ಉತ್ತರತಃ ಪರೀತಾ೩ ಇತಿ ಸಂಪ್ರೇಷ್ಯತಿ ।</p>
<p>ಅನೂಯಾಜಹೋಮಃ :-</p>
<p>ಅಧ್ವರ್ಯುಃ - ಹವಿಶ್ಶೇಷಾನುದ್ವಾಸ್ಯ । ಬ್ರಹ್ಮನ್ಪ್ರಸ್ಥಾಸ್ಯಾಮಸ್ಸಮಿಧಮಾಧಾಯಾಗ್ನೀತ್ ಪರಿಧೀಗ್ಶ್ಚಾಗ್ನಿಂ ಚ ಸಕೃತ್ಸಕೃತ್ಸಂಮೃಡ್ಢಿ ಇತಿ ಸಂಪ್ರೇಷ್ಯತಿ ।</p>
<p>ಬ್ರಹ್ಮಾ - ದೇವ ಸವಿತರೇತತ್ತೇ ಪ್ರಾಹ ತತ್ಪ್ರ ಚ ಸುವ ಪ್ರ ಚ ಯಜ ಬೃಹಸ್ಪತಿರ್ಬ್ರಹ್ಮಾ ಸ ಯಜ್ಞಂ ಪಾಹಿ ಸ ಯಜ್ಞಪತಿಂ ಪಾಹಿ ಸ ಮಾಂ ಪಾಹಿ । ಓಂ ಪ್ರತಿಷ್ಠ ।</p>
<p>ಆಗ್ನೀಧ್ರಃ - ಏಷಾ ತೇ ಅಗ್ನೇ ಸಮಿತ್ತಯಾ ವರ್ಧಸ್ವ ಚಾಚಪ್ಯಾಯಸ್ವ ವರ್ಧತಾಂ ಚ ತೇ ಯಜ್ಞಪತಿರಾ ಚ ಪ್ಯಾಯತಾಂ ವರ್ಧಿಷೀಮಹಿ ಚ ವಯಮಾ ಚ ಪ್ಯಾಸಿಷೀಮಹಿ ಸ್ವಾಹಾ ಅನೂಯಾಜಸಮಿಧಮಾದಧಾತಿ</p>
<p>ಯಜಮಾನಃ - ಏತೇನೈವ ಆಧೀಯಮಾನಮನುಮಂತ್ರಯತೇ । ಅಗ್ನಯ ಇದಮ್ । ಯಂ ತೇ ಅಗ್ನ ಆ ವೃಶ್ಚಾಮ್ಯಹಂ ವಾ ಕ್ಷಿಪಿತಶ್ಚರನ್ನ್ । ಪ್ರಜಾಂ ಚ ತಸ್ಯ ಮೂಲಂ ಚ ನೀಚೈರ್ದೇವಾ ನಿ ವೃಶ್ಚತ । ಅಗ್ನೇ ಯೋ ನೋಽಭಿಧಾಸತಿ ಸಮಾನೋ ಯಶ್ಚ ನಿಷ್ಟ್ಯಃ । ಇಧ್ಮಸ್ಯೇವ ಪ್ರಕ್ಷಾಯತೋ ಮಾ ತಸ್ಯೋಚ್ಛೇಷಿ ಕಿಂ ಚನ । ಯೋ ಮಾಂ ದ್ವೇಷ್ಟಿ ಜಾತವೇದೋ ಯಂ ಚಾಹಂ ದ್ವೇಷ್ಮಿ ಯಶ್ಚ ಮಾಮ್ । ಸರ್ವಾಗ್ಸ್ತಾನಗ್ನೇ ಸಂ ದಹ ಯಾಗ್ಶ್ಚಾಹಂ ದ್ವೇಷ್ಮಿ ಯೇ ಚ ಮಾಮ್ ಆಹಿತಾಯಾಮನುಮಂತ್ರಯತೇ ।</p>
<p>ಆಗ್ನೀಧ್ರಃ - ಪೂರ್ವವತ್ಪರಿಧೀನಗ್ನಿಂ ಚ ಸಕೃತ್ಸಕೃತ್ಸಂಮೃಜ್ಯ । ಅಗ್ನೇ ವಾಜಜಿದ್ವಾಜಂ ತ್ವಾ ಸಸೃವಾꣳಸಂ ವಾಜಂ ಜಿಗಿವಾꣳಸಂ ವಾಜಿನಂ ವಾಜಜಿತಂ ವಾಜಜಿತ್ಯಾಯೈ ಸಂ ಮಾರ್ಜ್ಮ್ಯಗ್ನಿಮನ್ನಾದಮನ್ನಾದ್ಯಾಯ ಸಕೃದಗ್ನಿಂ ಪ್ರಾಂಚಂ ಸಂಮಾರ್ಷ್ಟಿ ।</p>
<p>ಅಧ್ವರ್ಯುಃ - ಇಧ್ಮಸನ್ನಹನಾನ್ಯದ್ಭಿಃ ಸಂಸ್ಪೃಶ್ಯಾಗ್ನೌ ಪ್ರಹರತಿ । ಯೋ ಭೂತಾನಾಮಧಿಪತೀ ರುದ್ರಸ್ತಂತಿಚರೋ ವೃಷಾ । ಪಶೂನಸ್ಮಾಕಂ ಮಾ ಹಿꣳಸೀರೇತದಸ್ತು ಹುತಂ ತವ ಸ್ವಾಹಾ ।</p>
<p>ಯಜಮಾನಃ - ಭೂತಾನಾಮಧಿಪತಯೇ ರುದ್ರಾಯ ತಂತಿಚರಾಯ ವೃಷ್ಣ ಇದಮ್ । ಉಭಾವಪ ಉಪಸ್ಪೃಶತಃ । ವೇದಿರ್ಬರ್ಹಿಃ ಶೃತꣳ ಹವಿರಿಧ್ಮಃ ಪರಿಧಯಃ ಸ್ರುಚಃ । ಆಜ್ಯಂ ಯಜ್ಞ ಋಚೋ ಯಜುರ್ಯಾಜ್ಯಾಶ್ಚ ವಷಟ್ಕಾರಾಃ ಸಂ ಮೇ ಸನ್ನತಯೋ ನಮಂತಾಮಿಧ್ಮಸನ್ನಹನೇ ಹುತೇ ಸಂಮಾರ್ಗಾನ್ ಹುತಾನ್ ಯಜಮಾನೋಽನುಮಂತ್ರಯತೇ । ಮಹಾಹವಿರ್ಹೋತಾ । ಸತ್ಯಹವಿರಧ್ವರ್ಯುಃ । ಅಚ್ಯುತಪಾಜಾ ಅಗ್ನೀತ್ । ಅಚ್ಯುತಮನಾ ಉಪವಕ್ತಾ । ಅನಾಧೃಷ್ಯಶ್ಚಾಪ್ರತಿಧೃಷ್ಯಶ್ಚ ಯಜ್ಞಸ್ಯಾಭಿಗರೌ । ಅಯಾಸ್ಯ ಉದ್ಗಾತಾ ಇತಿ ಸಪ್ತಹೋತಾರಂ ವದೇತ್ಪುರಸ್ತಾದನೂಯಾಜಾನಾಮ್ ।</p>
<p>ಅಧ್ವರ್ಯುಃ - ಔಪಭೃತಂ ಜುಹ್ವಾಮಾನೀಯ ಜುಹೂಪಭೃತಾವಾದಾಯ ದಕ್ಷಿಣಾ ಸಕೃದತಿಕ್ರಾಂತೋಽಗ್ರೇಣ ಆಘಾರಸಂಭೇದಂ ಪ್ರತೀಚಸ್ತ್ರೀನನೂಯಾಜಾನ್ ಯಜತಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ದೇವಾನ್ ಯಜ ಪೂರ್ವಾರ್ಧೇ ಸಮಿಧಿ ಜುಹೋತಿ ।</p>
<p>ಯಜಮಾನಃ - ಅಗ್ನಯ ಇದಮ್ । ಬರ್ಹಿಷೋಽಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್</p>
<p>ಅಧ್ವರ್ಯುಃ - ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಯಜ ವಷಟ್ಕೃತೇ ಮಧ್ಯೇ ಜುಹೋತಿ ।</p>
<p>ಯಜಮಾನಃ - ಅಗ್ನಯ ಇದಮ್ । ನರಾಶꣳಸಸ್ಯಾಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್</p>
<p>ಅಧ್ವರ್ಯು: - ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಯಜ ವಷಟ್ಕೃತೇ ಪಶ್ಚಾರ್ಧೇ ಹುತ್ವಾ ಪ್ರಾಂಚಮುತ್ತಮಂ ಸಂಸ್ಥಾಪಯನ್ನಿತರಾವನು ಸಂಭಿನ್ನತ್ತಿ ।</p>
<p>ಯಜಮಾನಃ - ಅಗ್ನಯೇ ಸ್ವಿಷ್ಟಕೃತ ಇದಮ್ । ಅಗ್ನೇಸ್ಸ್ವಿಷ್ಟಕೃತೋಽಹಂ ದೇವಯಜ್ಯಯಾಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ ।</p>
<p>ವಾಜವತೀಭ್ಯಾಂ ವ್ಯೂಹನಂ, ಪರಿಧ್ಯಂಜನಂ ಚ :-</p>
<p>ಅಧ್ವರ್ಯುಃ - ಪ್ರತ್ಯಾಕ್ರಮ್ಯ ಆಯತನೇ ಸ್ರುಚೌ ಸಾದಯಿತ್ವಾ । ವಾಜವತೀಭ್ಯಾಂ ವ್ಯೂಹತ್ಯುಭೌ ವಾಜವತ್ಯೌ ಜಪತಃ । ವಾಜಸ್ಯ ಮಾ ಪ್ರಸವೇನೋದ್ಗ್ರಾಭೇಣೋದಗ್ರಭೀತ್ ಇತಿ ದಕ್ಷಿಣೇನ ಹಸ್ತೇನ ಉತ್ತಾನೇನ ಸಪ್ರಸ್ತರಾಂ ಜುಹೂಮುದ್ಯಚ್ಛತಿ । ಅಥಾ ಸಪತ್ನಾꣳ ಇಂದ್ರೋ ಮೇ ನಿಗ್ರಾಭೇಣಾಧರಾꣳ ಅಕಃ ಸವ್ಯೇನೋಪಭೃತಂ ನಿಯಚ್ಛತಿ । ಉದ್ಗ್ರಾಭಂ ಚ ಜುಹೂಮುದ್ಯಚ್ಛತಿ । ನಿಗ್ರಾಭಂ ಚ ದಕ್ಷಿಣೇನ ಉಪಭೃತಂ ನಿಯಚ್ಛತಿ । ಬ್ರಹ್ಮ ದೇವಾ ಅವೀವೃಧನ್ ಪ್ರಾಚೀಂ ಜುಹೂಂ ಪ್ರೋಹತಿ । ಅಥಾ ಸಪತ್ನಾನಿಂದ್ರಾಗ್ನೀ ಮೇ ವಿಷೂಚೀನಾನ್ ವ್ಯಸ್ಯತಾಮ್ ಸವ್ಯೇನೋಪಭೃತಂ ಪ್ರತೀಚೀಂ ಬಹಿರ್ವೇದಿ ನಿರಸ್ಯ । ಅಪ ಉಪಸ್ಪೃಶ್ಯ । ಪ್ರೋಕ್ಷ್ಯೈನಾಮಭ್ಯುದಾಹೃತ್ಯ । ಜುಹ್ವಾ ಪರಿಧೀನನಕ್ತಿ । ವಸುಭ್ಯಸ್ತ್ವಾ ಮಧ್ಯಮಮ್ ।</p>
<p>ಯಜಮಾನಃ - ವಸೂನ್ದೇವಾನ್ ಯಜ್ಞೇನಾಪಿಪ್ರೇಮ್ ಅಜ್ಯಮಾನಮನುಮಂತ್ರಯತೇ । ವಸುಭ್ಯ ಇದಮ್ ।</p>
<p>ಅಧ್ವರ್ಯುಃ - ರುದ್ರೇಭ್ಯಸ್ತ್ವಾ ದಕ್ಷಿಣಮ್ ।</p>
<p>ಯಜಮಾನಃ - ರುದ್ರಾನ್ದೇವಾನ್ ಯಜ್ಞೇನಾಪಿಪ್ರೇಮ್ । ರುದ್ರೇಭ್ಯ ಇದಮ್ ।</p>
<p>ಅಧ್ವರ್ಯುಃ - ಆದಿತ್ಯೇಭ್ಯಸ್ತ್ವಾ ಉತ್ತರಮ್ ।</p>
<p>ಯಜಮಾನಃ - ಆದಿತ್ಯಾನ್ದೇವಾನ್ ಯಜ್ಞೇನಾಪಿಪ್ರೇಮ್ । ಆದಿತ್ಯೇಭ್ಯ ಇದಮ್ ।</p>
<p>ಅಧ್ವರ್ಯುಃ - ನ ಪ್ರಸ್ತರೇ ಜುಹೂಂ ಸಾದಯತಿ । ಸಂಜಾನಾಥಾಂ ದ್ಯಾವಾಪೃಥಿವೀ ಮಿತ್ರಾವರುಣೌ ತ್ವಾ ವೃಷ್ಟ್ಯಾವತಾಮ್ ವಿಧೃತೀಭ್ಯಾಂ ಪ್ರಸ್ತರಮಪಾದಾಯ ಬರ್​ಹಿಷಿ ವಿಧೃತೀ ಅಪಿಸೃಜ್ಯ । ದಕ್ಷಿಣೋ-ತ್ತರಾಭ್ಯಾಂ ಪಾಣಿಭ್ಯಾಂ ಪ್ರಸ್ತರಂ ಗೃಹೀತ್ವಾ । ಸ್ರುಕ್ಷು ಪ್ರಸ್ತರಮನಕ್ತಿ । ಅಕ್ತꣳ ರಿಹಾಣಾ ವಿಯಂತು ವಯಃ ಜುಹ್ವಾಮಗ್ರಮ್ । ಪ್ರಜಾಂ ಯೋನಿಂ ಮಾ ನಿರ್ಮೃಕ್ಷಮ್ ಉಪಭೃತಿ ಮಧ್ಯಮ್ । ಆಪ್ಯಾಯಂತಾ-ಮಾಪ ಓಷಧಯಃ ಧ್ರುವಾಯಾಂ ಮೂಲಮ್ । ಮೂಲಾಂಜನೇ ದಕ್ಷಿಣಂ ಪಾಣಿಮಧಃ ಕುರ್ಯಾತ್ । ಏವಂ ತ್ರಿರಙ್ಕ್ತ್ವಾ ।</p>
<p>ಯಜಮಾನಃ - ಸಮಂಕ್ತಾಂ ಬರ್ಹಿರ್ಹವಿಷಾ ಘೃತೇನ ಸಮಾದಿತ್ಯೈರ್ವಸುಭಿಸ್ಸಂ ಮರುದ್ಭಿಃ । ಸಮಿನ್ದ್ರೇಣ ವಿಶ್ವೇಭಿರ್ದೇವೇಭಿರಂಕ್ತಾಂ ದಿವ್ಯಂ ನಭೋ ಗಚ್ಛತು ಯತ್ ಸ್ವಾಹಾ ಪ್ರಸ್ತರಮಜ್ಯಮಾನಮ್</p>
<p>ಪ್ರಸ್ತರಪ್ರಹರಣಮ್ :-</p>
<p>ಅಧ್ವರ್ಯುಃ - ಆಯುಷೇ ತ್ವಾ ಅಕ್ತಸ್ಯ ತೃಣಮಪಾದಾಯ ಪ್ರಜ್ಞಾತಂ ನಿಧಾಯ । ದಕ್ಷಿಣೋತ್ತರಾಭ್ಯಾಂ ಪಾಣಿಭ್ಯಾಂ ಸಹ ಶಾಖಯಾ ಪ್ರಸ್ತರಂ ಗೃಹೀತ್ವಾ ಜುಹ್ವಾಂ ಪ್ರತಿಷ್ಠಾಪ್ಯ, ಆಸೀನಃ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ । ಇಷಿತಾ ದೈವ್ಯಾ ಹೋತಾರೋ ಭದ್ರವಾಚ್ಯಾಯ ಪ್ರೇಷಿತೋ ಮಾನುಷಸ್ಸೂಕ್ತವಾಕಾಯ ಸೂಕ್ತಾ ಬ್ರೂ೩ಹಿ । ಅನೂಚ್ಯಮಾನೇ ಸೂಕ್ತವಾಕೇ ಅಗ್ನಿರಿದꣳ ಹವಿರಜುಷತೇತಿ ಹೋತುರಭಿಜ್ಞಾಯ । ಮರುತಾಂ ಪೃಷತಯಃ ಸ್ಥ ದಿವಂ ಗಚ್ಛ ತತೋ ನೋ ವೃಷ್ಟಿಮೇರಯ ಸಹ ಶಾಖಯಾ ಪ್ರಸ್ತರಮಾಹವನೀಯೇ ಪ್ರಹರತಿ ।</p>
<p>ಯಜಮಾನಃ - ಸೂಕ್ತವಾಕದೇವತಾ ಅನುಮನ್ತ್ರಯತೇ । ಅಗ್ನಯ ಇದಮ್ । ಅಗ್ನೇರಹಮುಜ್ಜಿತಿ-ಮನೂಜ್ಜೇಷಮ್ । ಸೋಮಾಯೇದಮ್ । ಸೋಮಸ್ಯಾಹಮುಜ್ಜಿತಿಮನೂಜ್ಜೇಷಮ್ । ಅಗ್ನಯ ಇದಮ್ । ಅಗ್ನೇರಹಮುಜ್ಜಿತಿಮನೂಜ್ಜೇಷಮ್ । ಪ್ರಜಾಪತಯ ಇದಮ್ । ಪ್ರಜಾಪತೇರಹಮುಜ್ಜಿತಿಮನೂಜ್ಜೇಷಮ್ । ವಿಷ್ಣವ ಇದಮ್ । ವಿಷ್ಣೋರಹಮುಜ್ಜಿತಿಮನೂಜ್ಜೇಷಮ್೧ । ಅಗ್ನೀಷೋಮಾಭ್ಯಾಮಿದಮ್ । ಅಗ್ನೀಷೋಮಯೋರಹಮುಜ್ಜಿತಿಮನೂಜ್ಜೇಷಮ್ । ಇಂದ್ರಾಯ ವೈಮೃಧಾಯೇದಮ್ । ಇಂದ್ರಸ್ಯ ವೈಮೃಧಸ್ಯಾಹಮುಜ್ಜಿತಿಮನೂಜ್ಜೇಷಮ್ । ಇತಿ ಪೌರ್ಣಮಾಸ್ಯಾಮ್ ।</p>
<p>ದರ್ಶೇ ತು - ಅಸನ್ನಯತಃ, ಇನ್ದ್ರಾಗ್ನಿಭ್ಯಾಮಿದಮ್ । ಇನ್ದ್ರಾಗ್ನಿಯೋರಹಮುಜ್ಜಿತಿಮನೂಜ್ಜೇಷಮ್ । ಸನ್ನಯತಃ೧ ಇನ್ದ್ರಾಯೇದಮ್ । ಇನ್ದ್ರಸ್ಯಾಹಮುಜ್ಜಿತಿಮನೂಜ್ಜೇಷಮ್ । ಮಹೇನ್ದ್ರಾಯೇದಮ್ । ಮಹೇನ್ದ್ರಸ್ಯಾಹಮುಜ್ಜಿತಿಮನೂಜ್ಜೇಷಮ್ । ದೇವೇಭ್ಯ ಆಜ್ಯಪೇಭ್ಯ ಇದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಅಗ್ನೇಸ್ಸ್ವಿಷ್ಟಕೃತೋಽಹಮುಜ್ಜಿತಿಮನೂಜ್ಜೇಷಮ್ । ಸ್ವ ನಾಮ ಗ್ರಹಣ ಕಾಲೇ ಏಮಾ ಅಗ್ಮನ್ನಾಶಿಷೋ ದೋಹಕಾಮಾ ಇಂದ್ರವನ್ತೋ ವನಾಮಹೇ ಧುಕ್ಷೀಮಹಿ ಪ್ರಜಾಮಿಷಮ್ । ಸೂಕ್ತವಾಕಸ್ಯ ಆಶಿಷ್ಷು ಸಾ ಮೇ ಸತ್ಯಾಶೀರ್ದೇವಾನ್ಗಮ್ಯಾಜ್ಜುಷ್ಟಾಜ್ಜುಷ್ಟತರಾತ್ಪಣ್ಯಾತ್ಪಣ್ಯತರಾರೇಡತಾ ಮನಸಾ ದೇವಾನ್ ಗಮ್ಯಾದ್ಯಜ್ಞೋ ದೇವಾನ್ಗಚ್ಛತು ಯಜ್ಞೋ ಮ ಆಗಚ್ಛತು ಇತಿ ಯತ್ಕಾಮಯತೇ ತಸ್ಯ ನಾಮ ಗೃಹ್ಣಾತಿ</p>
<p>ಅಧ್ವರ್ಯುಃ - ನ್ಯಂಚಂ ಹಸ್ತಂ ಪರ್ಯಾವರ್ತಯನ್ ಅಗ್ನೀದ್ಗಮಯ ಇತಿ ಸಂಪ್ರೇಷ್ಯತಿ ।</p>
<p>ಆಗ್ನೀಧ್ರಃ - ತ್ರಿರಂಜಲಿನಾಽವಿಷ್ವಞ್ಚಂ ಪ್ರಸ್ತರಂ ಊರ್ಧ್ವಮುದ್ಯೌತಿ । ರೋಹಿತೇನ ತ್ವಾಗ್ನಿರ್ದೇವತಾಂ ಗಮಯತು । ಹರಿಭ್ಯಾಂ ತ್ವೇನ್ದ್ರೋ ದೇವತಾಂ ಗಮಯತು । ಏತಶೇನ ತ್ವಾ ಸೂರ್ಯೋ ದೇವತಾಂ ಗಮಯತು</p>
<p>ಯಜಮಾನಃ - ಪ್ರಸ್ತರಂ ಪ್ರಹ್ರಿಯಮಾಣಮೇತೈರೇವಾನುಮನ್ತ್ರಯತೇ ।</p>
<p>ಅನುಪ್ರಹರ ಅಥೈನಮಾಗ್ನೀಧ್ರೋಽಧ್ವರ್ಯುಮಾಹ ।</p>
<p>ಯತ್ಪ್ರಸ್ತರಾತ್ತೃಣಮಪಾತ್ತಂ ತದಧ್ವರ್ಯುಃ ಪ್ರಹರತಿ । ಸ್ವಗಾ ತನುಭ್ಯಃ ।</p>
<p>ಯಜಮಾನಃ - ತನುಭ್ಯ ಇದಮ್ । ದಿವಃ ಖೀಲೋಽವತತಃ ಪೃಥಿವ್ಯಾ ಅಧ್ಯುತ್ಥಿತಃ । ತೇನಾ ಸಹಸ್ರಕಾಣ್ಡೇನ ದ್ವಿಷನ್ತꣳ ಶೋಚಯಾಮಸಿ । ದ್ವಿಷನ್ಮೇ ಬಹು ಶೋಚತ್ವೋಷಧೇ ಮೋ ಅಹꣳ ಶುಚಮ್ । ಪ್ರಸ್ತರತೃಣೇ ಪ್ರಹ್ರಿಯಮಾಣೇ ।</p>
<p>ಅಧ್ವರ್ಯುಃ - ಏತದೇತತ್ । ಇತಿ ತ್ರಿರಂಗುಲ್ಯಾ ನಿರ್ದಿಶ್ಯ । ಆಯುಷ್ಪಾ ಅಗ್ನೇಸ್ಯಾಯುರ್ಮೇ ಪಾಹಿ ಚಕ್ಷುಷ್ಪಾ ಅಗ್ನೇಽಸಿ ಚಕ್ಷುರ್ಮೇ ಪಾಹಿ । ಅಗ್ನಿಮಭಿಮಂತ್ರ್ಯ । ಧ್ರುವಾಸಿ । ಅನ್ತರ್ವೇದಿ ಪೃಥಿವೀಮಭಿಮೃಶತಿ</p>
<p>ಪರಿಧಿಪ್ರಹರಣಮ್ :-</p>
<p>ಅಥೈನಮಾಗ್ನೀಧ್ರೋಽಧ್ವರ್ಯುಮಾಹ ಸಂವದಸ್ವ ।</p>
<p>ಅಗಾನಗ್ನೀತ್ ಇತ್ಯಧ್ವರ್ಯುಃ ।</p>
<p>ಅಗನ್ ಇತ್ಯಾಗ್ನೀಧ್ರಃ ।</p>
<p>ಶ್ರಾವಯ ಇತ್ಯಧ್ವರ್ಯುಃ ।</p>
<p>ಶ್ರೌಷಟ್ ಇತ್ಯಾಗ್ನೀಧ್ರಃ ।</p>
<p>ಮಧ್ಯಮಂ ಪರಿಧಿಮನ್ವಾರಭ್ಯ ಸಂಪ್ರೇಷ್ಯತಿ । ಸ್ವಗಾ ದೈವ್ಯಾ ಹೋತೃಭ್ಯಸ್ಸ್ವಸ್ತಿರ್ಮಾನುಷೇಭ್ಯಃ ಶಂಯೋರ್ಬ್ರೂ೩ಹಿ । ಅನೂಚ್ಯಮಾನೇ ಶಂಯುವಾಕೇ, ಪರಿಧೀನಾಹವನೀಯೇ ಪ್ರಹರತಿ । ಯಂ ಪರಿಧಿಂ ಪರ್ಯಧತ್ಥಾ ಅಗ್ನೇ ದೇವ ಪಣಿಭಿರ್ವೀಯಮಾಣಃ । ತಂ ತ ಏತಮನು ಜೋಷಂ ಭರಾಮಿ ನೇದೇಷ ತ್ವದಪ ಚೇತಯಾತೈ ಮಧ್ಯಮಮ್ । ಯಜ್ಞಸ್ಯ ಪಾಥ ಉಪಸಮಿತಮ್ ಇತರೌ ಪ್ರಹರನ್ ಉತ್ತರಾರ್ಧ್ಯಸ್ಯಾಗ್ರ-ಮಂಗಾರೇಷೂಪಗೂಹತಿ ।</p>
<p>ಯಜಮಾನಃ - ವಿ ತೇ ಮುಂಚಾಮಿ ರಶನಾ ವಿ ರಶ್ಮೀನ್ ವಿ ಯೋಕ್ತ್ರಾ ಯಾನಿ ಪರಿಚರ್ತನಾನಿ ಧತ್ತಾದಸ್ಮಾಸು ದ್ರವಿಣಂ ಯಚ್ಛ ಭದ್ರಂ ಪ್ರ ಣೋ ಬ್ರೂತಾದ್ಭಾಗಧಾಂ ದೇವತಾಸು ಪರಿಧಿಷು ವಿಮುಚ್ಯಮಾನೇಷು । ಅಗ್ನಯ ಇದಮ್ । ವಿಷ್ಣೋಃ ಶಂಯೋರಹಂ ದೇವಯಜ್ಯಯಾ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಯಜ್ಞ ನಮಸ್ತೇ ಯಜ್ಞ ನಮೋ ನಮಶ್ಚ ತೇ ಯಜ್ಞ । ಶಿವೇನ ಮೇ ಸಂತಿಷ್ಠಸ್ವ ಸ್ಯೋನೇನ ಮೇ ಸಂತಿಷ್ಠಸ್ವ ಸುಭೂತೇನ ಮೇ ಸಂತಿಷ್ಠಸ್ವ ಬ್ರಹ್ಮವರ್ಚಸೇನ ಮೇ ಸಂತಿಷ್ಠಸ್ವ ಯಜ್ಞಸ್ಯ-ರ್ಧಿಮನು ಸಂತಿಷ್ಠಸ್ವೋಪ ತೇ ಯಜ್ಞ ನಮ ಉಪ ತೇ ನಮ ಉಪ ತೇ ನಮಃ ಇತ್ಯಭಿಮಂತ್ರಯತೇ ।</p>
<p>ಸಂಸ್ರಾವಹೋಮಃ :-</p>
<p>ಅಧ್ವರ್ಯುಃ - ಯಜಮಾನಂ ಪ್ರಥತ ಇತಿ ಪರಿಧೀನಭಿಮಂತ್ರ್ಯ । ಜುಹ್ವಾಮುಪಭೃತೋಽಗ್ರಮನ್ವವಧಾಯ । ಸಗ್ಗ್ಸ್ರಾವಭಾಗಾಸ್ಸ್ಥೇಷಾ ಬೃಹನ್ತಃ ಪ್ರಸ್ತರೇಷ್ಠಾ ಬರ್ಹಿಷದಶ್ಚ ದೇವಾ ಇಮಾಂ ವಾಚಮಭಿ ವಿಶ್ವೇ ಗೃಣನ್ತ ಆಸದ್ಯಾಸ್ಮಿನ್ಬರ್ಹಿಷಿ ಮಾದಯಧ್ವಗ್ಗ್ ಸ್ವಾಹಾ ಪರಿಧೀನಭಿ ಜುಹೋತಿ ।</p>
<p>ಯಜಮಾನಃ - ವಸುಭ್ಯೋ ರುದ್ರೇಭ್ಯ ಆದಿತ್ಯೇಭ್ಯಸ್ಸಗ್ಗ್ಸ್ರಾವಭಾಗೇಭ್ಯ ಇದಮ್ । ಇಷ್ಟೋ ಯಜ್ಞೋ ಭೃಗುಭಿರ್ದ್ರವಿಣೋದಾ ಯತಿಭಿರಾಶೀರ್ದಾ ವಸುಭಿರಾಶೀರ್ವಾನಥರ್ವಭಿಸ್ತಸ್ಯ ಮೇಷ್ಟಸ್ಯ ವೀತಸ್ಯ ದ್ರವಿಣೇಹಾ ಗಮೇಃ ಸಂಸ್ರಾವಂ ಹುತಮ್ । ಅತ್ರೈವರ್ತ್ವಿಜೋ ಹವಿಶ್ಶೇಷಾನ್ಭಕ್ಷಯನ್ತಿ ।</p>
<p>ಪತ್ನೀಸಂಯಾಜಾ :-</p>
<p>ಆಜ್ಯಲೇಪಾನ್ಪ್ರಕ್ಷಾಲ್ಯ ಸಸ್ರುವೇ ಜುಹೂಪಭೃತಾವಧ್ವರ್ಯುರಾದತ್ತೇ । ವೇದಂ ಹೋತಾ । ಸ್ಫ್ಯಮಾಜ್ಯಸ್ಥಾಲೀ-ಮುದಕಕಮಂಡಲುಂ ಚಾದಾಯ ಆಗ್ನೀಧ್ರಃ । ಆಗ್ನೀಧ್ರಪ್ರಥಮಾಃ ಪತ್ನೀಸ್ಸಂಯಾಜಯಿಷ್ಯನ್ತಃ ಪ್ರತ್ಯಂಚೋ ಯನ್ತಿ । ಅಗ್ರೇಣ ಗಾರ್ಹಪತ್ಯಂ ದಕ್ಷಿಣೇನಾಧ್ವರ್ಯುಃ ಪ್ರತಿಪದ್ಯತೇ । ಉತ್ತರೇಣೇತರೌ । ಅಗ್ನೇರ್ವಾಮಪನ್ನಗೃಹಸ್ಯ ಸದಸಿ ಸಾದಯಾಮಿ ಸುಮ್ನಾಯ ಸುಮ್ನಿನೀ ಸುಮ್ನೇ ಮಾ ಧತ್ತಂ ಧುರಿ ಧುರ್ಯೌ ಪಾತಮ್ ಸ್ಫ್ಯೇ ಸ್ರುಚೌ ಸಾದಯೇತ್ । ಅಪರೇಣ ಗಾರ್ಹಪತ್ಯಮೂರ್ಧ್ವಜ್ಞವ ಆಸೀನಾಃ ಧ್ವಾನೇನ ಉಪಾಂಶು ವಾ ಪತ್ನೀಸ್ಸಂಯಾಜಯಂತಿ । ವೇದಮುಪಭೃತಂ ಕೃತ್ವಾ । ಜುಹ್ವಾಂ ಚತುರ್ಗೃಹೀತ್ವಾ । ಸೋಮಾಯ ಅನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ । ಸೋಮಂ ಯಜ । ವಷಟ್ಕೃತೇ ಉತ್ತರಾರ್ಧೇ ಜುಹೋತಿ । ಏವಮಿತರಾನ್ ।</p>
<p>ಯಜಮಾನಃ - ಸೋಮಾಯೇದಮ್ । ಸೋಮಸ್ಯಾಹಂ ದೇವಯಜ್ಯಯಾ ಸುರೇತಾ ರೇತೋ ಧಿಷೀಯ</p>
<p>ಅಧ್ವರ್ಯುಃ - ತ್ವಷ್ಟ್ರೇ ಅನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ತ್ವಷ್ಟಾರಂ ಯಜ । ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ - ತ್ವಷ್ಟ್ರ ಇದಮ್ । ತ್ವಷ್ಟುರಹಂ ದೇವಯಜ್ಯಯಾ ಪಶೂನಾꣳ ರೂಪಂ ಪುಷೇಯಮ್</p>
<p>ಅಧ್ವರ್ಯುಃ - ರಾಕಾಯಾ ಅನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ರಾಕಾಂ ಯಜ । ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ - ರಾಕಾಯಾ ಇದಮ್ । ರಾಕಾಯಾ ಅಹಂ ದೇವಯಜ್ಯಯಾ ಪ್ರಜಾವಾನ್ಭೂಯಾಸಮ್</p>
<p>ಪತ್ನೀ - ರಾಕಾಯಾ ಅಹಂ ದೇವಯಜ್ಯಯಾ ಪ್ರಜಾವತೀ ಭೂಯಾಸಮ್ ।</p>
<p>ಅಧ್ವರ್ಯುಃ - ಸಿನೀವಾಲ್ಯಾ ಅನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಿನೀವಾಲೀಂ ಯಜ । ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ -ಸಿನೀವಾಲ್ಯಾ ಇದಂ । ಸಿನೀವಾಲ್ಯಾ ಅಹಂ ದೇವಯಜ್ಯಯಾ ಪಶುಮಾನ್ಭೂಯಾಸಮ್</p>
<p>ಪತ್ನೀ - ಸಿನೀವಾಲ್ಯಾ ಅಹಂ ದೇವಯಜ್ಯಯಾ ಪಶುಮತೀ ಭೂಯಾಸಮ್ ।</p>
<p>ಅಧ್ವರ್ಯುಃ - ಕುಹ್ವಾ ಅನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಕುಹೂಂ ಯಜ । ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ - ಕುಹ್ವಾ ಇದಂ । ಕುಹ್ವಾ ಅಹಂ ದೇವಯಜ್ಯಯಾ ಪುಷ್ಟಿಮಾನ್ಪಶುಮಾನ್ಭೂಯಾಸಮ್</p>
<p>ಪತ್ನೀ - ಕುಹ್ವಾ ಅಹಂ ದೇವಯಜ್ಯಯಾ ಪುಷ್ಟಿಮತೀ ಪಶುಮತೀ ಭೂಯಾಸಮ್ ।</p>
<p>ಅಧ್ವರ್ಯುಃ - ಪರಿಶ್ರಿತೇ । ದೇವಾನಾಂ ಪತ್ನೀಭ್ಯೋಽನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ । ದೇವಾನಾಂ ಪತ್ನೀರ್ಯಜ । ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ - ದೇವಾನಾಂ ಪತ್ನೀಭ್ಯ ಇದಮ್ ।</p>
<p>ಅಧ್ವರ್ಯುಃ - ಅಗ್ನಯೇ ಗೃಹಪತಯೇ ಅನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಅಗ್ನಿಂ ಗೃಹಪತಿಂ ಯಜ । ವಷಟ್ಕೃತೇ ಜುಹೋತಿ ।</p>
<p>ಯಜಮಾನಃ - ಅಗ್ನಯೇ ಗೃಹಪತಯ ಇದಮ್ । ದೇವಾನಾಂ ಪತ್ನೀರಗ್ನಿರ್ಗೃಹಪತಿರ್ಯಜ್ಞಸ್ಯ ಮಿಥುನಂ ತಯೋರಹಂ ದೇವಯಜ್ಯಯಾ ಮಿಥುನೇನ ಪ್ರಭೂಯಾಸಮ್ ।</p>
<p>ಆಜ್ಯೇಡಾ :-</p>
<p>ಅಧ್ವರ್ಯುಃ - ಪೂರ್ವವದ್ಧೋತುರಂಗುಲಿಪರ್ವಣೀ ಅನಕ್ತಿ । ಉಪಸ್ಪೃಷ್ಟೋದಕಾಯ ಹೋತುರ್ಹಸ್ತೇ ಚತುರ ಆಜ್ಯಬಿಂದೂನಿಡಾಮವದ್ಯತಿ । ಷಡಗ್ನೀಧಃ । ಉಪಹೂಯಾಮಾನಾಮನ್ವಾರಭತೇಽಧ್ವರ್ಯುರಾಗ್ನೀಧ್ರಃ ಪತ್ನೀ ಚ೧ । ಉಪಹೂತಾಂ ಪ್ರಾಶ್ನೀತಃ ಹೋತಾಗ್ನೀಧ್ರಶ್ಚ ।</p>
<p>ಯಜಮಾನಃ - ಇಡಾಸ್ಮಾನನುವಸ್ತಾಂ ಘೃತೇನ ಯಸ್ಯಾಃ ಪದೇ ಪುನತೇ ದೇವಯನ್ತಃ । ವೈಶ್ವಾನರೀ ಶಕ್ವರೀ ವಾವೃಧಾನೋಪ ಯಜ್ಞಮಸ್ಥಿತ ವೈಶ್ವದೇವೀ ಆಜ್ಯೇಡಾಮನುಮಂತ್ರಯತೇ ।</p>
<p>ಸಂಪತ್ನೀಯ ಹೋಮಃ :-</p>
<p>ಅಧ್ವರ್ಯುಃ - ಅತ್ರ ಸ್ರುವೇಣ ಸಂಪತ್ನೀಯಂ ಜುಹೋತಿ ಪತ್ನ್ಯಾಮನ್ವಾರಬ್ಧಾಯಾಮ್ । ಸಂ ಪತ್ನೀ ಪತ್ಯಾ ಸುಕೃತೇನ ಗಚ್ಛತಾಂ ಯಜ್ಞಸ್ಯ ಯುಕ್ತೌ ಧುರ್ಯಾವಭೂತಾಮ್ । ಸಂಜಾನಾನೌ ವಿಜಹತಾಮ-ರಾತೀರ್ದಿವಿ ಜ್ಯೋತಿರಜರಮಾರಭೇತಾಗ್ ಸ್ವಾಹಾ ಗಾರ್ಹಪತ್ಯೇ ಜುಹೋತಿ ।</p>
<p>ಯಜಮಾನಃ - ದಿವಿಜ್ಯೋತಿಷೇ ಅಜರಾಯ ಪರಮಾತ್ಮನ ಇದಮ್ ।</p>
<p>ಅಧ್ವರ್ಯುಃ - ಅಂತರ್ವೇದಿ ವೇದಂ ನಿಧಾಯ ।</p>
<p>ಯಜಮಾನಃ - ವೇದೋಽಸಿ ವಿತ್ತಿರಸಿ ಪಾಪ್ಮನೋ ವ್ಯಾವೃತ್ತಿಂ ವಿದೇಯ ಕರ್ಮಾಸಿ ಕರುಣಮಸಿ ಕ್ರಿಯಾಸꣳ ಸನಿರಸಿ ಸನಿತಾಸಿ ಸನೇಯಂ ಘೃತವನ್ತಂ ಕುಲಾಯಿನꣳ ರಾಯಸ್ಪೋಷꣳ ಸಹಸ್ರಿಣಂ ವೇದೋ ದದಾತು ವಾಜಿನಮ್ ಅಂತರ್ವೇದಿ ವೇದಮಭಿಮೃಶತಿ ।</p>
<p>ಪಿಷ್ಟಲೇಪ ಫಲೀಕರಣಹೋಮಃ :-</p>
<p>ಅಧ್ವರ್ಯುಃ - ತೂಷ್ಣೀಂ ದಕ್ಷಿಣಾಗ್ನೌ ಇಧ್ಮಪ್ರವ್ರಶ್ಚನಾನ್ಯಭ್ಯಾಧಾಯ ಪಿಷ್ಟಲೇಪಫಲೀಕರಣಹೋಮೌ ಜುಹೋತಿ । ಚತುರ್ಗೃಹೀತಾಜ್ಯೇ ಫಲೀಕರಣಾನೋಪ್ಯ । ಅಗ್ನೇಽದಬ್ಧಾಯೋಽಶಿತತನೋ ಪಾಹಿ ಮಾದ್ಯ ದಿವಃ ಪಾಹಿ ಪ್ರಸಿತ್ಯೈ ಪಾಹಿ ದುರಿಷ್ಟ್ಯೈ ಪಾಹಿ ದುರದ್ಮನ್ಯೈ ಪಾಹಿ ದುಶ್ಚರಿತಾದವಿಷಂ ನಃ ಪಿತುಂ ಕೃಣು ಸುಷದಾ ಯೋನಿಗ್ಗ್ ಸ್ವಾಹಾ ।</p>
<p>ಯಜಮಾನಃ - ಅಗ್ನಯೇ ಅದಬ್ಧಾಯವೇ ಅಶೀತತನವ ಇದಮ್ । ಯಾ ಸರಸ್ವತೀ ವಿಶೋ ಭಗೀನಾ ತಸ್ಯಾಂ ಮೇ ರಾಸ್ವ ತಸ್ಯಾಸ್ತೇ ಭಕ್ತಿವಾನೋ ಭೂಯಾಸ್ಮ ಫಲೀಕರಣೇ ಹುತೇ ಯಜಮಾನೋ ಮುಖಂ ವಿಮೃಷ್ಟೇ ।</p>
<p>ಅಧ್ವರ್ಯುಃ - ಚತುರ್ಗೃಹೀತಾಜ್ಯೇ ಪಿಷ್ಟಲೇಪಾನೋಪ್ಯ । ಉಲೂಖಲೇ ಮುಸಲೇ ಯಚ್ಚ ಶೂರ್ಪ ಆಶಿಶ್ಲೇಷ ದೃಷದಿ ಯತ್ಕಪಾಲೇ । ಅವಪ್ರುಷೋ ವಿಪ್ರುಷಸ್ಸಂಯಾಜಾಮಿ ವಿಶ್ವೇ ದೇವಾ ಹವಿರಿದಂ ಜುಷನ್ತಾಮ್ । ಯಜ್ಞೇ ಯಾ ವಿಪ್ರುಷಃ ಸನ್ತಿ ಬಹ್ವೀರಗ್ನೌ ತಾಸ್ಸರ್ವಾಃ ಸ್ವಿಷ್ಟಾಃ ಸುಹುತಾ ಜುಹೋಮಿ ಸ್ವಾಹಾ ।</p>
<p>ಯಜಮಾನಃ - ವಿಶ್ವೇಭ್ಯೋ ದೇವೇಭ್ಯ ಇದಮ್ ।</p>
<p>ಅಧ್ವರ್ಯುಃ - ಜುಹ್ವಾಂ ತ್ರಿರಾಜ್ಯಂ ಗೃಹೀತ್ವಾ । ದಕ್ಷಿಣಾಗ್ನೌ ಪ್ರತಿಮಂತ್ರಂ ಜುಹೋತಿ । ಯಾ ಸರಸ್ವತೀ ವಿಶೋಭಗೀನಾ ತಸ್ಯೈ ಸ್ವಾಹಾ ।</p>
<p>ಯಜಮಾನಃ - ಸರಸ್ವತ್ಯೈ ವಿಶೋಭಗೀನಾಯಾ ಇದಮ್ ।</p>
<p>ಅಧ್ವರ್ಯುಃ - ಯಾ ಸರಸ್ವತೀ ವೇಶಭಗೀನಾ ತಸ್ಯೈ ಸ್ವಾಹಾ ।</p>
<p>ಯಜಮಾನಃ - ಸರಸ್ವತ್ಯೈ ವೇಶಭಗೀನಾಯಾ ಇದಮ್ ।</p>
<p>ಅಧ್ವರ್ಯುಃ - ಇನ್ದ್ರೋ ಪಾನಸ್ಯ ಕೇಹ ಮನಸೋ ವೇಶಾನ್ಕುರು ಸುಮನಸಸ್ಸಜಾತಾನ್ಸ್ವಾಹಾ ।</p>
<p>ಯಜಮಾನಃ - ಇನ್ದ್ರಾಯ ಸುಮನಸ ಇದಮ್ ।</p>
<p>ಪತ್ನೀ - ಇಮಂ ವಿಷ್ಯಾಮಿ ವರುಣಸ್ಯ ಪಾಶಂ ಯಮಬಧ್ನೀತ ಸವಿತಾ ಸುಕೇತಃ । ಧಾತುಶ್ಚ ಯೋನೌ ಸುಕೃತಸ್ಯ ಲೋಕೇ ಸ್ಯೋನಂ ಮೇ ಸಹ ಪತ್ಯಾ ಕರೋಮಿ ಯೋಕ್ತ್ರಂ ವಿಮುಂಚತಿ ।</p>
<p>ಅಧ್ವರ್ಯುಃ - ಪತ್ನ್ಯಾಸ್ಸಯೋಕ್ತ್ರೇಽಞ್ಜಲೌ ಪೂರ್ಣಪಾತ್ರಮಾನಯತಿ ।</p>
<p>ಸಮಾಯುಷಾ ಸಂ ಪ್ರಜಯಾ ಸಮಗ್ನೇ ವರ್ಚಸಾ ಪುನಃ । ಸಂ ಪತ್ನೀ ಪತ್ಯಾಹಂ ಗಚ್ಛೇ ಸಮಾತ್ಮಾ ತನುವಾ ಮಮ ಅಗ್ನಿಹೋತ್ರಹವಣ್ಯೋದಕಂ ನಿನೀಯಮಾನೇ ಪತ್ನೀ ಜಪತಿ । ಮುಖಂ ವಿಮೃಜ್ಯ ಉತ್ತಿಷ್ಠತಿ । ಪುಷ್ಟಿಮತೀ ಪಶುಮತೀ ಪ್ರಜಾವತೀ ಗೃಹಮೇಧಿನೀ ಭೂಯಾಸಮ್ ।</p>
<p>ಪ್ರಾಯಶ್ಚಿತ್ತಹೋಮಃ :-</p>
<p>ಅಧ್ವರ್ಯುಃ - ಯಥೇತಮಾಹವನೀಯಂ ಗತ್ವಾ ಜುಹ್ವಾ ಸ್ರುವೇಣ ವಾ ಸರ್ವಪ್ರಾಯಶ್ಚಿತ್ತಾನಿ ಜುಹೋತಿ ೧ । ಬ್ರಹ್ಮಪ್ರತಿಷ್ಠಾಶ್ರಾವಿತಂ ಯದ್ವೋದೇವಾಸ್ತತಮ್ಮ ಉದ್ವಯಂ ತಮಸಸ್ಪರ್ಯುದುತ್ಯಂ ಚಿತ್ರಮಿಮಂ ಮೇ ವರುಣ ತತ್ತ್ವಾ ಯಾಮಿ ತ್ವನ್ನೋ ಅಗ್ನೇ ಸ ತ್ವಂ ನೋ ಅಗ್ನೇ ತ್ವಮಗ್ನೇ ಅಯಾಸಿ ಪ್ರಜಾಪತ ಇಷ್ಟೇಭ್ಯ ಇತ್ಯಷ್ಟಾವಯಾಶ್ಛ ಯದಸ್ಮಿನ್ಯಜ್ಞಮಾಜ್ಞಾತಮಾಭಿರ್ಗೀರ್ಭಿರನಾಜ್ಞಾತಂ ಪುರುಷಸಂಮಿತೋ ಯತ್ಪಾಕತ್ರಾ ಯದ್ವಿದ್ವಾꣳಸೋಽಯಾಡಗ್ನಿರ್ಯೇ ತೇ ಶತಂ ಯೋ ಭೂತಾನಾಮುದ್ಬುಧ್ಯಸ್ವೋದುತ್ತಮಂ ವ್ಯಾಹೃತೀಭಿರ್ವಿಹೄತಾಭಿಃ ಸಮಸ್ತಾಭಿಶ್ಚ ಜುಹುಯಾತ್ ।</p>
<p>ಯಜಮಾನಃ - ಅಸ್ಯಾಮಿಷ್ಟೌ ಸರ್ವಪ್ರಾಯಶ್ಚಿತ್ತಾನಿ ಕರಿಷ್ಯೇ ।</p>
<p>ಅಧ್ವರ್ಯುಃ - ಬ್ರಹ್ಮ ಪ್ರತಿಷ್ಠಾ ಮನಸೋ ಬ್ರಹ್ಮ ವಾಚೋ ಬ್ರಹ್ಮ ಯಜ್ಞಾನಾꣳ ಹವಿಷಾಮಾಜ್ಯಸ್ಯ । ಅತಿರಿಕ್ತಂ ಕರ್ಮಣೋ ಯಚ್ಚ ಹೀನಂ ಯಜ್ಞಃ ಪರ್ವಾಣಿ ಪ್ರತಿರನ್ನೇತಿ ಕಲ್ಪಯನ್ಥ್ಸ್ವಾಹಾಕೃತಾಹುತಿರೇತು ದೇವಾನ್ ಸ್ವಾಹಾ ।</p>
<p>ಯಜಮಾನಃ - ಬ್ರಹ್ಮಣ ಇದಮ್ ।</p>
<p>ಅಧ್ವರ್ಯುಃ - ಆಶ್ರಾವಿತಮತ್ಯಾಶ್ರಾವಿತಂ ವಷಟ್ಕೃತಮತ್ಯನೂಕ್ತಂ ಚ ಯಜ್ಞೇ । ಅತಿರಿಕ್ತಂ ಕರ್ಮಣೋ ಯಚ್ಚ ಹೀನಂ ಯಜ್ಞಃ ಪರ್ವಾಣಿ ಪ್ರತಿರನ್ನೇತಿ ಕಲ್ಪಯನ್ಥ್ಸ್ವಾಹಾಕೃತಾಹುತಿರೇತು ದೇವಾನ್ಸ್ವಾಹಾ ।</p>
<p>ಯಜಮಾನಃ - ಯಜ್ಞಾಯೇದಮ್ ।</p>
<p>ಅಧ್ವರ್ಯುಃ - ಯದ್ವೋ ದೇವಾ ಅತಿಪಾದಯಾನಿ ವಾಚಾ ಚಿತ್ಪ್ರಯತಂ ದೇವಹೇಡನಮ್ । ಅರಾಯೋ ಅಸ್ಮಾꣳ ಅಭಿದುಚ್ಛುನಾಯತೇಽನ್ಯತ್ರಾಸ್ಮನ್ಮರುತಸ್ತಂ ನಿಧೇತನ ಸ್ವಾಹಾ ।</p>
<p>ಯಜಮಾನಃ - ಮರುದ್ಭ್ಯ ಇದಮ್ ।</p>
<p>ಅಧ್ವರ್ಯುಃ - ತತಂ ಮ ಆಪಸ್ತದು ತಾಯತೇ ಪುನಃ ಸ್ವಾಧಿಷ್ಠಾ ಧೀತಿ ರುಚಥಾಯ ಶಸ್ಯತೇ । ಅಯꣳ ಸಮುದ್ರ ಉತ ವಿಶ್ವಭೇಷಜಸ್ಸ್ವಾಹಾಕೃತಸ್ಯ ಸಮುತೃಪ್ಣುತರ್ಭುವಸ್ಸ್ವಾಹಾ ।</p>
<p>ಯಜಮಾನಃ - ಋಭುಭ್ಯ ಇದಮ್ ।</p>
<p>ಅಧ್ವರ್ಯುಃ - ಉದ್ವಯಂ ತಮಸಸ್ಪರಿ ಪಶ್ಯಂತೋ ಜ್ಯೋತಿರುತ್ತರಮ್ । ದೇವಂ ದೇವತ್ರಾ ಸೂರ್ಯಮಗನ್ಮ ಜ್ಯೋತಿರುತ್ತಮಗ್ಗ್ ಸ್ವಾಹಾ ।</p>
<p>ಯಜಮಾನಃ - ಸೂರ್ಯಾಯೇದಮ್ ।</p>
<p>ಅಧ್ವರ್ಯುಃ - ಉದುತ್ಯಂ ಜಾತವೇದಸಂ ದೇವಂ ವಹನ್ತಿ ಕೇತವಃ । ದೃಶೇ ವಿಶ್ವಾಯ ಸೂರ್ಯಗ್ಗ್ ಸ್ವಾಹಾ ॥</p>
<p>ಯಜಮಾನಃ - ಸೂರ್ಯಾಯೇದಮ್ ।</p>
<p>ಅಧ್ವರ್ಯುಃ - ಚಿತ್ರಂ ದೇವಾನಾಮುದಗಾದನೀಕಂ ಚಕ್ಷುರ್ಮಿತ್ರಸ್ಯ ವರುಣಸ್ಯಾಗ್ನೇಃ । ಆಽಪ್ರಾ ದ್ಯಾವಾಪೃಥಿವೀ ಅನ್ತರಿಕ್ಷꣳ ಸೂರ್ಯ ಆತ್ಮಾ ಜಗತಸ್ತಸ್ಥುಷಶ್ಚ ಸ್ವಾಹಾ ॥</p>
<p>ಯಜಮಾನಃ - ಸೂರ್ಯಾಯೇದಮ್ ।</p>
<p>ಅಧ್ವರ್ಯುಃ - ಇಮಂ ಮೇ ವರುಣ ಶ್ರುಧೀ ಹವಮದ್ಯಾ ಚ ಮೃಡಯ । ತ್ವಾಮವಸ್ಯುರಾ ಚಕೇ ಸ್ವಾಹಾ ।</p>
<p>ಯಜಮಾನಃ - ವರುಣಾಯೇದಮ್ ।</p>
<p>ಅಧ್ವರ್ಯುಃ - ತತ್ತ್ವಾ ಯಾಮಿ ಬ್ರಹ್ಮಣಾ ವಂದಮಾನಸ್ತದಾ ಶಾಸ್ತೇ ಯಜಮಾನೋ ಹವಿರ್ಭಿಃ । ಅಹೇಡಮಾನೋ ವರುಣೇಹ ಬೋಧ್ಯುರು ಶꣳಸ ಮಾ ನ ಆಯುಃ ಪ್ರಮೋಷೀಸ್ಸ್ವಾಹಾ ।</p>
<p>ಯಜಮಾನಃ - ವರುಣಾಯೇದಮ್ ।</p>
<p>ಅಧ್ವರ್ಯುಃ -–ತ್ವನ್ನೋ ಅಗ್ನೇ ವರುಣಸ್ಯ ವಿದ್ವಾನ್ ದೇವಸ್ಯ ಹೇಡೋಽವಯಾಸಿಸೀಷ್ಠಾಃ । ಯಜಿಷ್ಠೋ ವಹ್ನಿತಮಶ್ಶೋಶುಚಾನೋ ವಿಶ್ವಾ ದ್ವೇಷಾꣳಸಿ ಪ್ರ ಮುಮುಗ್ಧ್ಯಸ್ಮತ್ಸ್ವಾಹಾ ।</p>
<p>ಯಜಮಾನಃ - ಅಗ್ನೀವರುಣಾಭ್ಯಾಮಿದಮ್ ।</p>
<p>ಅಧ್ವರ್ಯುಃ - ಸ ತ್ವಂ ನೋ ಅಗ್ನೇಽವಮೋ ಭವೋತೀ ನೇದಿಷ್ಠೋ ಅಸ್ಯಾ ಉಷಸೋ ವ್ಯುಷ್ಟೌ । ಅವ ಯಕ್ಷ್ವ ನೋ ವರುಣꣳ ರರಾಣೋ ವೀಹಿ ಮೃಡೀಕꣳ ಸುಹವೋ ನ ಏಧಿ ಸ್ವಾಹಾ ॥</p>
<p>ಯಜಮಾನಃ - ಅಗ್ನೀವರುಣಾಭ್ಯಾಮಿದಮ್ ।</p>
<p>ಅಧ್ವರ್ಯುಃ - ತ್ವಮಗ್ನೇ ಅಯಾಸ್ಯಯಾಸನ್ಮನಸಾ ಹಿತಃ । ಅಯಾ ಸನ್ ಹವ್ಯಮೂಹಿಷೇಽಯಾ ನೋ ಧೇಹಿ ಭೇಷಜಗ್ಗ್ ಸ್ವಾಹಾ ।</p>
<p>ಯಜಮಾನಃ - ಅಗ್ನಯೇ ಅಯಸ ಇದಮ್ ।</p>
<p>ಅಧ್ವರ್ಯುಃ - ಪ್ರಜಾಪತೇ ನ ತ್ವದೇತಾನ್ಯನ್ಯೋ ವಿಶ್ವಾ ಜಾತಾನಿ ಪರಿ ತಾ ಬಭೂವ । ಯತ್ ಕಾಮಾಸ್ತೇ ಜುಹುಮಸ್ತನ್ನೋ ಅಸ್ತು ವಯಗ್ಗ್ ಸ್ಯಾಮ ಪತಯೋ ರಯೀಣಾಗ್ ಸ್ವಾಹಾ ।</p>
<p>ಯಜಮಾನಃ - ಪ್ರಜಾಪತಯ ಇದಮ್ ।</p>
<p>ಅಧ್ವರ್ಯುಃ - ಇಷ್ಟೇಭ್ಯಸ್ಸ್ವಾಹಾ ।</p>
<p>ಯಜಮಾನಃ - ಇಷ್ಟೇಭ್ಯ ಇದಮ್ ।</p>
<p>ಅಧ್ವರ್ಯುಃ - ವಷಡನಿಷ್ಟೇಭ್ಯಃ ಸ್ವಾಹಾ ।</p>
<p>ಯಜಮಾನಃ - ಅನಿಷ್ಟೇಭ್ಯ ಇದಮ್ ।</p>
<p>ಅಧ್ವರ್ಯುಃ - ಭೇಷಜಂ ದುರಿಷ್ಟ್ಯೈ ಸ್ವಾಹಾ ।</p>
<p>ಯಜಮಾನಃ - ದುರಿಷ್ಟ್ಯಾ ಇದಮ್ ।</p>
<p>ಅಧ್ವರ್ಯುಃ - ನಿಷ್ಕೃತ್ಯೈ ಸ್ವಾಹಾ ।</p>
<p>ಯಜಮಾನಃ - ನಿಷ್ಕೃತ್ಯಾ ಇದಮ್ ।</p>
<p>ಅಧ್ವರ್ಯುಃ - ದೌರಾರ್ಧ್ಯೈ ಸ್ವಾಹಾ ।</p>
<p>ಯಜಮಾನಃ - ದೌರಾರ್ಧ್ಯಾ ಇದಮ್ ।</p>
<p>ಅಧ್ವರ್ಯುಃ - ದೈವೀಭ್ಯಸ್ತನೂಭ್ಯಸ್ಸ್ವಾಹಾ ।</p>
<p>ಯಜಮಾನಃ -–ದೈವೀಭ್ಯಸ್ತನುಭ್ಯ ಇದಮ್ ।</p>
<p>ಅಧ್ವರ್ಯುಃ - ಋದ್ಧ್ಯೈ ಸ್ವಾಹಾ ।</p>
<p>ಯಜಮಾನಃ - ಋದ್ಧ್ಯಾ ಇದಮ್ ।</p>
<p>ಅಧ್ವರ್ಯುಃ - ಸಮೃದ್ಧ್ಯೈ ಸ್ವಾಹಾ ।</p>
<p>ಯಜಮಾನಃ - ಸಮೃದ್ಧ್ಯಾ ಇದಮ್ ।</p>
<p>ಅಧ್ವರ್ಯುಃ - ಅಯಾಶ್ಚಾಗ್ನೇಽಸ್ಯನಭಿಶಸ್ತೀಶ್ಚ ಸತ್ಯಮಿತ್ತ್ವಮಯಾ ಅಸಿ । ಅಯಸಾ ಮನಸಾ ಧೃತೋಽಯಸಾ ಹವ್ಯಮೂಹಿಷೇಽಯಾ ನೋ ಧೇಹಿ ಭೇಷಜಗ್ಗ್ ಸ್ವಾಹಾ ।</p>
<p>ಯಜಮಾನಃ - ಅಗ್ನಯೇ ಅಯಸ ಇದಮ್ ।</p>
<p>ಅಧ್ವರ್ಯುಃ - ಯದಸ್ಮಿನ್ ಯಜ್ಞೇಽನ್ತರಗಾಮಮಂತ್ರತಃ ಕರ್ಮತೋ ವಾ । ಅನಯಾಹುತ್ಯಾ ತಚ್ಛಮಯಾಮಿ ಸರ್ವಂ ತೃಪ್ಯನ್ತು ದೇವಾ ಆವೃಷನ್ತಾಂ ಘೃತೇನ ಸ್ವಾಹಾ ।</p>
<p>ಯಜಮಾನಃ - ದೇವೇಭ್ಯ ಇದಮ್ ।</p>
<p>ಅಧ್ವರ್ಯುಃ - ಆಜ್ಞಾತಮನಾಜ್ಞಾತಮಮತಂ ಚ ಮತಂ ಚ ಯತ್ । ಜಾತವೇದಸ್ಸಂ ಧೇಹಿ ತ್ವꣳ ಹಿ ವೇತ್ಥ ಯಥಾ ತಥಗ್ಗ್ ಸ್ವಾಹಾ ।</p>
<p>ಯಜಮಾನಃ - ಅಗ್ನಯೇ ಜಾತವೇದಸ ಇದಮ್ ।</p>
<p>ಅಧ್ವರ್ಯುಃ - ಯದಕರ್ಮ ಯನ್ನಾಕರ್ಮ ಯದತ್ಯರೇಚಿ ಯನ್ನಾತ್ಯರೇಚಿ । ಅಗ್ನಿಷ್ಟತ್ಸ್ವಿಷ್ಟಕೃ-ದ್ವಿದ್ವಾನ್ಥ್ಸರ್ವಗ್ಗ್ ಸ್ವಿಷ್ಟꣳ ಸುಹುತಂ ಕರೋತು ಸ್ವಾಹಾ ।</p>
<p>ಯಜಮಾನಃ - ಅಗ್ನಯೇ ಸ್ವಿಷ್ಟಕೃತ ಇದಮ್ ।</p>
<p>ಅಧ್ವರ್ಯುಃ - ಯದಸ್ಯ ಕರ್ಮಣೋತ್ಯರೀರಿಚಂ ಯದ್ವಾ ನ್ಯೂನಮಿಹಾಕರಮ್ । ಅಗ್ನಿಷ್ಟತ್ಸ್ವಿಷ್ಟಕೃ-ದ್ವಿದ್ವಾನ್ಥ್ಸರ್ವಗ್ಗ್ ಸ್ವಿಷ್ಟꣳ ಸುಹುತಂ ಕರೋತು ಸ್ವಾಹಾ ।</p>
<p>ಯಜಮಾನಃ - ಅಗ್ನಯೇ ಸ್ವಿಷ್ಟಕೃತ ಇದಮ್ ।</p>
<p>ಅಧ್ವರ್ಯುಃ - ಯತ ಇಂದ್ರ ಭಯಾಮಹೇ ತತೋ ನೋ ಅಭಯಂ ಕೃಧಿ । ಮಘವಞ್ಛಗ್ಧಿ ತವ ತನ್ನ ಊತಯೇ ವಿದ್ವಿಷೋ ವಿ ಮೃಧೋ ಜಹಿ ಸ್ವಾಹಾ ।</p>
<p>ಯಜಮಾನಃ - ಇನ್ದ್ರಾಯ ಮಘೋನ ಇದಮ್ ।</p>
<p>ಅಧ್ವರ್ಯುಃ - ಸ್ವಸ್ತಿದಾ ವಿಶಸ್ಪತಿರ್ವೃತ್ರಹಾ ವಿ ಮೃಧೋ ವಶೀ । ವೃಷೇಂದ್ರಃ ಪುರ ಏತು ನಃ ಸ್ವಸ್ತಿದಾ ಅಭಯಙ್ಕರಸ್ಸ್ವಾಹಾ ।</p>
<p>ಯಜಮಾನಃ - ಇನ್ದ್ರಾಯ ಅಭಯಙ್ಕರಾಯೇದಮ್ ।</p>
<p>ಅಧ್ವರ್ಯುಃ - ಆಭಿರ್ಗೀರ್ಭಿರ್ಯದತೋ ನ ಊನಮಾ ಪ್ಯಾಯಯ ಹರಿ ವೋ ವರ್ಧಮಾನಃ । ಯದಾ ಸ್ತೋತೃಭ್ಯೋ ಮಹಿ ಗೋತ್ರಾ ರುಜಾಸಿ ಭೂಯಿಷ್ಠಭಾಜೋ ಅಧ ತೇ ಸ್ಯಾಮ ಸ್ವಾಹಾ ।</p>
<p>ಯಜಮಾನಃ - ಇನ್ದ್ರಾಯ ಹರಿವತೇ ವರ್ಧಮಾನಾಯೇದಮ್ ।</p>
<p>ಅಧ್ವರ್ಯುಃ - ಅನಾಜ್ಞಾತಂ ಯದಾಜ್ಞಾತಂ ಯಜ್ಞಸ್ಯ ಕ್ರಿಯತೇ ಮಿಥು । ಅಗ್ನೇ ತದಸ್ಯ ಕಲ್ಪಯ ತ್ವꣳ ಹಿ ವೇತ್ಥ ಯಥಾತಥಗ್ಗ್ ಸ್ವಾಹಾ ।</p>
<p>ಯಜಮಾನಃ - ಅಗ್ನಯ ಇದಮ್ ।</p>
<p>ಅಧ್ವರ್ಯುಃ - ಪುರುಷಸಮ್ಮಿತೋ ಯಜ್ಞೋ ಯಜ್ಞಃ ಪುರುಷಸಮ್ಮಿತಃ । ಅಗ್ನೇ ತದಸ್ಯ ಕಲ್ಪಯ ತ್ವꣳ ಹಿ ವೇತ್ಥ ಯಥಾತಥಗ್ಗ್ ಸ್ವಾಹಾ ।</p>
<p>ಯಜಮಾನಃ - ಅಗ್ನಯ ಇದಮ್ ।</p>
<p>ಅಧ್ವರ್ಯುಃ - ಯತ್ಪಾಕತ್ರಾ ಮನಸಾ ದೀನದಕ್ಷಾ ನ ಯಜ್ಞಸ್ಯ ಮನ್ವತೇ ಮರ್ತಾಸಃ । ಅಗ್ನಿಷ್ಟದ್ಧೋತಾ ಕ್ರತುವಿದ್ವಿಜಾನನ್, ಯಜಿಷ್ಠೋ ದೇವಾꣳ ಋತುಶೋ ಯಜಾತಿ ಸ್ವಾಹಾ ।</p>
<p>ಯಜಮಾನಃ - ಅಗ್ನಯ ಇದಮ್ ।</p>
<p>ಅಧ್ವರ್ಯುಃ - ಯದ್ವಿದ್ವಾꣳಸೋ ಯದವಿದ್ವಾꣳಸೋ ಮುಗ್ಧಾಃ ಕುರ್ವನ್ತ್ಯೃತ್ವಿಜಃ । ಅಗ್ನಿರ್ಮಾ ತಸ್ಮಾದೇನಸಶ್ಶ್ರದ್ಧಾ ದೇವೀ ಚ ಮುಂಚತಾꣳ ಸ್ವಾಹಾ ।</p>
<p>ಯಜಮಾನಃ - ಅಗ್ನಯೇ ಶ್ರದ್ಧಾಯೈ ದೇವ್ಯಾ ಇದಮ್ ।</p>
<p>ಅಧ್ವರ್ಯುಃ - ಅಯಾಡಗ್ನಿರ್ಜಾತವೇದಾ ಅನ್ತರಃ ಪೂರ್ವೋ ಅಸ್ಮಿನ್ನಿಷದ್ಯ । ಸನ್ವನ್ಥ್ಸನಿꣳ ಸುವಿಮುಚಾ ವಿಮುಞ್ಚ ಧೇಹ್ಯಸ್ಮಾಸು ದ್ರವಿಣಂ ಜಾತವೇದೋ ಯಚ್ಛ ಭದ್ರಗ್ಗ್ ಸ್ವಾಹಾ ।</p>
<p>ಯಜಮಾನಃ - ಅಗ್ನಯೇ ಜಾತವೇದಸ ಇದಮ್ ।</p>
<p>ಅಧ್ವರ್ಯುಃ - ಯೇ ತೇ ಶತಂ ವರುಣ ಯೇ ಸಹಸ್ರಂ ಯಜ್ಞಿಯಾಃ ಪಾಶಾ ವಿತತಾಃ ಪುರುತ್ರಾ । ತೇಭ್ಯೋ ನ ಇನ್ದ್ರಸ್ಸವಿತೋತ ವಿಷ್ಣುರ್ವಿಶ್ವೇ ದೇವಾ ಮುಞ್ಚನ್ತು ಮರುತಸ್ಸ್ವಸ್ತ್ಯಾ ಸ್ವಾಹಾ ।</p>
<p>ಯಜಮಾನಃ - ವರುಣೇನ್ದ್ರಸವಿತೃವಿಷ್ಣುವಿಶ್ವೇದೇವಮರುದ್ಭ್ಯ ಇದಮ್ ।</p>
<p>ಅಧ್ವರ್ಯುಃ - ಯೋ ಭೂತಾನಾಮಧಿಪತೀ ರುದ್ರಸ್ತನ್ತಿಚರೋ ವೃಷಾ । ಪಶೂನಸ್ಮಾಕಂ ಮಾ ಹಿꣳಸೀರೇತದಸ್ತು ಹುತಂ ತವ ಸ್ವಾಹಾ ।</p>
<p>ಯಜಮಾನಃ - ಭೂತಾನಾಮಧಿಪತಯೇ ರುದ್ರಾಯ ತನ್ತಿಚರಾಯ ವೃಷ್ಣ ಇದಮ್ । ಉಭಾವಪ ಉಪಸ್ಪೃಶತಃ ।</p>
<p>ಅಧ್ವರ್ಯುಃ - ಉದ್ಬುಧ್ಯಸ್ವಾಗ್ನೇ ಪ್ರತಿ ಜಾಗೃಹ್ಯೇನಮಿಷ್ಟಾಪೂರ್ತೇ ಸꣳಸೃಜೇಥಾಮಯಂ ಚ । ಪುನಃ ಕೃಣ್ವಗ್ಗ್ಸ್ತ್ವಾ ಪಿತರಂ ಯುವಾನಮನ್ವಾತಾꣳಸೀತ್ ತ್ವಯಿ ತಂತುಮೇತಗ್ಗ್ ಸ್ವಾಹಾ ।</p>
<p>ಯಜಮಾನಃ - ಅಗ್ನಯೇ ತನ್ತುಮತ ಇದಮ್ ।</p>
<p>ಅಧ್ವರ್ಯುಃ - ಉದುತ್ತಮಂ ವರುಣ ಪಾಶಮಸ್ಮದವಾಧಮಂ ವಿ ಮಧ್ಯಮಗ್ಗ್ ಶ್ರಥಾಯ । ಅಥಾ ವಯಮಾದಿತ್ಯ ವ್ರತೇ ತವಾನಾಗಸೋ ಅದಿತಯೇ ಸ್ಯಾಮ ಸ್ವಾಹಾ ।</p>
<p>ಯಜಮಾನಃ - ವರುಣಾಯೇದಮ್ ।</p>
<p>ಅಧ್ವರ್ಯುಃ - ಭೂಸ್ಸ್ವಾಹಾ ।</p>
<p>ಯಜಮಾನಃ - ಅಗ್ನಯ ಇದಮ್ ।</p>
<p>ಅಧ್ವರ್ಯುಃ - ಭುವಸ್ಸ್ವಾಹಾ ।</p>
<p>ಯಜಮಾನಃ - ವಾಯವ ಇದಮ್ ।</p>
<p>ಅಧ್ವರ್ಯುಃ - ಸುವಸ್ಸ್ವಾಹಾ ।</p>
<p>ಯಜಮಾನಃ - ಸೂರ್ಯಾಯೇದಮ್ ।</p>
<p>ಅಧ್ವರ್ಯುಃ - ಭೂರ್ಭುವಸ್ಸುವಸ್ಸ್ವಾಹಾ ।</p>
<p>ಯಜಮಾನಃ - ಪ್ರಜಾಪತಯ ಇದಮ್ । ಋಕ್ತೋ ಯಜ್ಞಭ್ರೇಷಪ್ರಾಯಶ್ಚಿತ್ತಂ ಕರಿಷ್ಯೇ । ಆಶ್ವಲಾಯನೋ ಯಜಮಾನಶ್ಚೇತ್ ಹೋಮಕರ್ತಾ ಬ್ರಹ್ಮಾ । ಆಪಸ್ತಂಬಾನಾಂ ತು ಅಧ್ವರ್ಯುಃ ।</p>
<p>ಅಧ್ವರ್ಯುಃ - ಭೂಸ್ಸ್ವಾಹಾ ಇತಿ ಗಾರ್ಹಪತ್ಯೇ ಜುಹೋತಿ ।</p>
<p>ಯಜಮಾನಃ - ಅಗ್ನಯ ಇದಮ್ । ಯಜುಷ್ಟೋ ಯಜ್ಞಭ್ರೇಷಪ್ರಾಯಶ್ಚಿತ್ತಂ ಕರಿಷ್ಯೇ ।</p>
<p>ಅಧ್ವರ್ಯುಃ - ಭುವಸ್ಸ್ವಾಹಾ ಇತಿ ದಕ್ಷಿಣಾಗ್ನೌ ।</p>
<p>ಯಜಮಾನಃ - ವಾಯವ ಇದಮ್ । ಸರ್ವತೋ ಯಜ್ಞಭ್ರೇಷಪ್ರಾಯಶ್ಚಿತ್ತಂ ಕರಿಷ್ಯೇ ।</p>
<p>ಅಧ್ವರ್ಯುಃ - ಭೂರ್ಭುವಸ್ಸುವಸ್ಸ್ವಾಹಾ ಇತ್ಯಾಹವನೀಯೇ ।</p>
<p>ಯಜಮಾನಃ - ಪ್ರಜಾಪತಯ ಇದಮ್ । ಅಸ್ಮಿನ್ ಕರ್ಮಣಿ ಋತ್ವಿಕ್ಷು ಮಯಿ ಚ ನಾನಾ ಪ್ರಕಾರೇಣ ಸಂಭಾವಿತ ಸಮಸ್ತದೋಷನಿರ್ಹರಣಾರ್ಥಂ ಸರ್ವಪ್ರಾಯಶ್ಚಿತ್ತಾಹುತಿಂ ಕರಿಷ್ಯೇ ।</p>
<p>ಅಧ್ವರ್ಯುಃ - ಭೂರ್ಭುವಸ್ಸುವಸ್ಸ್ವಾಹಾ ಇತ್ಯಾಹವನೀಯೇ ।</p>
<p>ಯಜಮಾನಃ - ಪ್ರಜಾಪತಯ ಇದಮ್ ।</p>
<p>ಸಮಿಷ್ಟಯಜುರ್ಹೋಮಃ :-</p>
<p>ಅಧ್ವರ್ಯುಃ - ಆ ಪ್ಯಾಯತಾಂ ಧ್ರುವಾ ಘೃತೇನ ಯಜ್ಞಂಯಜ್ಞಂ ಪ್ರತಿ ದೇವಯದ್ಭ್ಯಃ । ಸೂರ್ಯಾಯಾ ಊಧೋಽದಿತ್ಯಾ ಉಪಸ್ಥ ಉರುಧಾರಾ ಪೃಥಿವೀ ಯಜ್ಞೇ ಅಸ್ಮಿನ್ ಪೂರ್ವವತ್ ಧ್ರುವಾಮಾಪ್ಯಾಯ್ಯ ಬರ್ಹಿರ್ಧ್ರುವಾಯಾ ಅಧಸ್ತಾತ್ಕೃತ್ವಾ । ಅಂತರ್ವೇದ್ಯೂರ್ಧ್ವಸ್ತಿಷ್ಠನ್ ಧ್ರುವಯಾ ಸಮಿಷ್ಟಯಜುರ್ಜುಹೋತಿ । ದೇವಾ ಗಾತುವಿದೋ ಗಾತುಂ ವಿತ್ವಾ ಗಾತುಮಿತ ಮನಸ್ಪತ ಇಮಂ ನೋ ದೇವ ದೇವೇಷು ಯಜ್ಞಗ್ಗ್ ಸ್ವಾಹಾ ವಾಚಿ ಸ್ವಾಹಾ ವಾತೇ ಧಾಸ್ಸ್ವಾಹಾ ಮಧ್ಯಮೇ ಸ್ವಾಹಾಕಾರೇ ಬರ್ಹಿರನು ಪ್ರಹರತಿ ಅನ್ತೇ ಘೃತಮ್ ।</p>
<p>ಯಜಮಾನಃ - ದೇವೇಭ್ಯೋ ಗಾತುವಿದ್ಭ್ಯೋ ಯಜ್ಞಾಯ ಪರಮಾತ್ಮನ ಇದಮ್ । ವಸುರ್ಯಜ್ಞೋ ವಸುಮಾನ್ ಯಜ್ಞಸ್ತಸ್ಯ ಮಾ ಯಜ್ಞಸ್ಯ ವಸೋರ್ವಸುಮತೋ ವಸ್ವಾಗಚ್ಛತು ಯಜ್ಞೋ ಮ ಆಗಚ್ಛತು ಯಜ್ಞೇಶ್ವರಪ್ರಸಾದೋ ಮ ಆಗಚ್ಛಾತು ಯತ್ಕಾಮಯತೇ ತಸ್ಯ ನಾಮ ಗೃಹ್ಣಾತಿ । ಸಮಿಷ್ಟಯಜು-ರ್ಹುತಮನುಮಂತ್ರಯತೇ । ಸಂ ಯಜ್ಞಪತಿರಾಶಿಷಾ ಯಜಮಾನಃ ಸ್ವಭಾಗಂ ಪ್ರಾಶ್ನಾತಿ । ದಧಿಕ್ರಾವ್ಣ್ಣೋ ಅಕಾರಿಷಂ ಜಿಷ್ಣೋರಶ್ವಸ್ಯ ವಾಜಿನಃ । ಸುರಭಿ ನೋ ಮುಖಾ ಕರತ್ಪ್ರ ಣ ಆಯೂꣳಷಿ ತಾರಿಷತ್ ಸಾಯಂದೋಹಂ ಪ್ರಾಶ್ನಾತಿ । ಇದꣳ ಹವಿಃ ಪ್ರಜನನಂ ಮೇ ಅಸ್ತು ದಶವೀರꣳ ಸರ್ವಗಣಗ್ಗ್ ಸ್ವಸ್ತಯೇ । ಆತ್ಮಸನಿ ಪ್ರಜಾಸನಿ ಪಶುಸನ್ಯಭಯಸನಿ ಲೋಕಸನಿ ವೃಷ್ಟಿಸನಿ । ಅಗ್ನಿಃ ಪ್ರಜಾಂ ಬಹುಲಾಂ ಮೇ ಕರೋತ್ವನ್ನಂ ಪಯೋ ರೇತೋ ಅಸ್ಮಾಸು ಧತ್ತ । ರಾಯಸ್ಪೋಷಮಿಷಮೂರ್ಜಮಸ್ಮಾಸು ದೀಧರತ್ಸ್ವಾಹಾ ಪ್ರಾತರ್ದೋಹಮ್ ।</p>
<p>ಅಧ್ವರ್ಯುಃ - ಯದಿ ಯಜಮಾನಃ ಪ್ರವಸೇತ್ ಪ್ರಜಾಪತೇರ್ವಿಭಾನ್ನಾಮ ಲೋಕಸ್ತಸ್ಮಿಗ್ಗ್ಸ್ತ್ವಾ ದಧಾಮಿ ಸಹ ಯಜಮಾನೇನ ಇತಿ ಧ್ರುವಾಯಾಂ ಯಜಮಾನಭಾಗಮವಧಾಯ ಸಮಿಷ್ಟಯಜುಷಾ ಸಹ ಜುಹುಯಾತ್ । ಅಭಿಸ್ತೃಣೀಹಿ ಪರಿಧೇಹಿ ವೇದಿಮ್ । ಜಾಮಿಂ ಮಾ ಹಿꣳಸೀರಮುಯಾ ಶಯಾನಾ । ಹೋತೃಷದನಾ ಹರಿತಾಸ್ಸುವರ್ಣಾಃ । ನಿಷ್ಕಾ ಇಮೇ ಯಜಮಾನಸ್ಯ ಬ್ರಧ್ನೇ ಹೋತೃಷದನೈಃ ವೇದಿಮಭಿಸ್ತೀರ್ಯ । ಕೋ ವೋ ಯೋಕ್ಷೀತ್ಸ ವೋ ವಿಮುಂಚತು ಅನ್ತರ್ವೆದಿ ಪ್ರಣೀತಾ ಆಸಾದ್ಯ ಮಂತ್ರೇಣ ವಿಮುಞ್ಚತಿ । ತತ್ರ ಸಂತತಾಮುದಕಧಾರಾಂ ಸ್ರಾವಯತಿ ।</p>
<p>ಪ್ರಣೀತಾವಿಮೋಕಃ :-</p>
<p>ಯಜಮಾನಃ - ಸದಸಿ ಸನ್ಮೇ ಭೂಯಾಸ್ಸರ್ವಮಸಿ ಸರ್ವಂ ಮೇ ಭೂಯಾಃ ಪೂರ್ಣಮಸಿ ಪೂರ್ಣಂ ಮೇ ಭೂಯಾ ಅಕ್ಷಿತಮಸಿ ಮಾ ಮೇ ಕ್ಷೇಷ್ಠಾಃ ಉದಕಮಾನೀಯಮಾನಮನುಮನ್ತ್ರಯತೇ । ಪ್ರಾಚ್ಯಾಂ ದಿಶಿ ದೇವಾ ಋತ್ವಿಜೋ ಮಾರ್ಜಯಂತಾಮ್ । ದಕ್ಷಿಣಾಯಾಂ ದಿಶಿ ಮಾಸಾಃ ಪಿತರೋ ಮಾರ್ಜಯಂತಾಮ್ । ಪ್ರತೀಚ್ಯಾಂ ದಿಶಿ ಗೃಹಾಃ ಪಶವೋ ಮಾರ್ಜಯಂತಾಮ್ । ಉದೀಚ್ಯಾಂ ದಿಶ್ಯಾಪ ಓಷಧಯೋ ವನಸ್ಪತಯೋ ಮಾರ್ಜಯಂತಾಮ್ । ಊರ್ಧ್ವಾಯಾಂ ದಿಶಿ ಯಜ್ಞಸ್ಸಂವತ್ಸರೋ ಯಜ್ಞಪತಿರ್ಮಾರ್ಜಯಂತಾಮ್ ಇತಿ ಯಥಾಲಿಂಗಂ ಪ್ರತಿದಿಶಂ ವ್ಯುತ್ಸಿಚ್ಯ । ಸಮುದ್ರಂ ವಃ ಪ್ರಹಿಣೋಮಿ ಸ್ವಾಂ ಯೋನಿಮಪಿಗಚ್ಛತ । ಅಚ್ಛಿದ್ರಃ ಪ್ರಜಯಾ ಭೂಯಾಸಂ ಮಾ ಪರಾ ಸೇಚಿ ಮತ್ಪಯಃ ಅನ್ತರ್ವೇದಿ ಶೇಷಂ ನಿನೀಯ । ಯದಪ್ಸು ತೇ ಸರಸ್ವತಿ ಗೋಷ್ವಶ್ವೇಷು ಯನ್ಮಧು । ತೇನ ಮೇ ವಾಜಿನೀವತಿ ಮುಖಮಙ್ಗ್ಧಿ ಸರಸ್ವತಿ । ಯಾ ಸರಸ್ವತೀ ವೈಶಮ್ಭಲ್ಯಾ ತಸ್ಯಾಂ ಮೇ ರಾಸ್ವ ತಸ್ಯಾಸ್ತೇ ಭಕ್ಷೀಯ ತಸ್ಯಾಸ್ತೇ ಭೂಯಿಷ್ಠಭಾಜೋ ಭೂಯಾಸ್ಮ ಮುಖಂ ವಿಮೃಷ್ಟೇ । ಅವಭೃಥಸ್ಸ್ಯೈವ ರೂಪಂ ಕೃತ್ವೋತ್ತಿಷ್ಠತಿ । ಏಷ ವೈ ದರ್ಶಪೂರ್ಣಮಾಸಯೋರವಭೃಥಃ ।</p>
<p>ಉಪವೇಷೋಪಗೂಹನಮ್ :-</p>
<p>ಅಧ್ವರ್ಯುಃ - ಯಂ ದೇವಾ ಮನುಷ್ಯೇಷೂಪವೇಷಮಧಾರಯನ್ । ಯೇ ಅಸ್ಮದಪಚೇತಸಸ್ತಾ-ನಸ್ಮಭ್ಯಮಿಹಾ ಕುರು । ಉಪವೇಷೋಪವಿಡ್ಢಿನಃ ಪ್ರಜಾಂ ಪುಷ್ಟಿಮಥೋ ಧನಮ್ । ದ್ವಿಪದೋ ನಶ್ಚತು-ಷ್ಪದೋ ಧ್ರುವಾನನಪಗಾನ್ ಕುರು ಪುರಸ್ತಾತ್ ಪ್ರತ್ಯಞ್ಚಮುತ್ಕರೇ ಉಪವೇಷಂ ಸ್ಥವಿಮತ ಉಪಗೂಹತಿ ।</p>
<p>ಕಪಾಲವಿಮೋಕಃ :-</p>
<p>ಅಧ್ವರ್ಯುಯಜಮಾನೌ - ಯಾನಿ ಘರ್ಮೇ ಕಪಾಲಾನ್ಯುಪಚಿನ್ವನ್ತಿ ವೇಧಸಃ । ಪೂಷ್ಣಸ್ತಾನ್ಯಪಿ ವ್ರತ ಇನ್ದ್ರವಾಯೂ ವಿಮುಞ್ಚತಾಮ್ ಉಭೌ ಕಪಾಲವಿಮೋಚನೀಯಂ ಜಪತಃ । ಸಂಖ್ಯಾಯೋದ್ವಾಸಯತಿ ಯಜಮಾನಸ್ಯ ಗೋಪೀಥಾಯ । ಪ್ರತಿಕಪಾಲಯೋಗಂ ಮಂತ್ರಾವೃತ್ತಿಃ ।</p>
<p>ಬ್ರಹ್ಮಾ - ದಿವೋ ಭಾಗೋಽಸಿ ಸ್ವಭಾಗಂ ಪ್ರಾಶ್ಯ । ಆಚಮ್ಯ । ಆಹವನೀಯೇ ಸಮಿಧಮಾಧಾಯ । ಅಯಾಡಗ್ನಿರ್ಜಾತವೇದಾ ಅನ್ತರಃ ಪೂರ್ವೋ ಅಸ್ಮಿನ್ನಿಷದ್ಯ । ಸನ್ವನ್ಥ್ಸನಿꣳ ಸುವಿಮುಚಾ ವಿಮುಂಚ ಧೇಹ್ಯಸ್ಮಾಸು ದ್ರವಿಣಂ ಜಾತವೇದೋ ಯಚ್ಛ ಭದ್ರಮ್ ॥ ಪ್ರ ಣೋ ಯಕ್ಷ್ಯಭಿವಸ್ಯೋ ಅಸ್ಮಾನ್ಸನ್ನಸ್ಸೃಜ ಸುಮತ್ಯಾ ವಾಜವತ್ಯಾ ಇತ್ಯಾಹವನೀಯಮುಪಸ್ಥಾಯ ಯಥೇತಂ ಪ್ರತಿನಿಷ್ಕ್ರಾಮತಿ ।</p>
<p>ಯಜಮಾನಸ್ಯ ವಿಷ್ಣುಕ್ರಮಣಂ, ಅಗ್ನ್ಯಾದಿತ್ಯೋಪಸ್ಥಾನಂ ಚ :-</p>
<p>ಯಜಮಾನಃ - ದಕ್ಷಿಣೇ ವೇದ್ಯನ್ತೇ ದಕ್ಷಿಣೇನ ಪದಾ ಚತುರೋ ವಿಷ್ಣುಕ್ರಮಾನ್ ಪ್ರಾಚಃ ಕ್ರಾಮತಿ । ಉತ್ತರಮುತ್ತರಂ ಜ್ಯಾಯಾಂಸಮ್ । ಅನತಿಹರನ್ಥ್ಸವ್ಯಮ್ । ನಾಹವನೀಯಮತಿಕ್ರಾಮತಿ । ವಿಷ್ಣೋಃ ಕ್ರಮೋಽಸ್ಯಭಿಮಾತಿಹಾ ಗಾಯತ್ರೇಣ ಛಂದಸಾ ಪೃಥಿವೀಮನು ವಿ ಕ್ರಮೇ ನಿರ್ಭಕ್ತಸ್ಸ ಯಂ ದ್ವಿಷ್ಮಃ । ವಿಷ್ಣೋಃ ಕ್ರಮೋಽಸ್ಯಭಿಶಸ್ತಿಹಾ ತ್ರೈಷ್ಟುಭೇನ ಛಂದಸಾಂತರಿಕ್ಷಮನು ವಿ ಕ್ರಮೇ ನಿರ್ಭಕ್ತಸ್ಸ ಯಂ ದ್ವಿಷ್ಮಃ । ವಿಷ್ಣೋಃ ಕ್ರಮೋಽಸ್ಯರಾತೀಯತೋ ಹನ್ತಾ ಜಾಗತೇನ ಛಂದಸಾ ದಿವಮನು ವಿ ಕ್ರಮೇ ನಿರ್ಭಕ್ತಸ್ಸ ಯಂ ದ್ವಿಷ್ಮಃ । ಅವಸ್ಥಾಯ ಚತುರ್ಥಞ್ಜಪತಿ ವಿಷ್ಣೋಃ ಕ್ರಮೋಽಸಿ ಶತ್ರೂಯತೋ ಹನ್ತಾಽಽನುಷ್ಟುಭೇನ ಛಂದಸಾ ದಿಶೋಽನು ವಿ ಕ್ರಮೇ ನಿರ್ಭಕ್ತಸ್ಸ ಯಂ ದ್ವಿಷ್ಮಃ । ಅನ್ತ್ಯೇ ವಿಷ್ಣುಕ್ರಮದೇಶೇ ಏವ ಸ್ಥಿತ್ವಾ ವಿಷ್ಣ್ವತಿಕ್ರಮಾತಿಮೋಕ್ಷಾಣಾಂ ಜಪಃ । ಅಗ್ನಿನಾ ದೇವೇನ ಪೃತನಾ ಜಯಾಮೀತಿ ವಿಷ್ಣ್ವತಿಕ್ರಮಾಃ । ಯೇ ದೇವಾ ಯಜ್ಞಹನ ಇತ್ಯತಿಮೋಕ್ಷಾಃ । ಅಗ್ನಿನಾ ದೇವೇನ ಪೃತನಾ ಜಯಾಮಿ ಗಾಯತ್ರೇಣ ಛನ್ದಸಾ ತ್ರಿವೃತಾ ಸ್ತೋಮೇನ ರಥನ್ತರೇಣ ಸಾಮ್ನಾ ವಷಟ್ಕಾರೇಣ ವಜ್ರೇಣ ಪೂರ್ವಜಾನ್ ಭ್ರಾತೃವ್ಯಾನಧರಾ-ನ್ಪಾದಯಾಮ್ಯವೈನಾನ್ಬಾಧೇ ಪ್ರತ್ಯೇನಾನ್ನುದೇಽಸ್ಮಿನ್ ಕ್ಷಯೇಽಸ್ಮಿನ್ಭೂಮಿಲೋಕೇ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮೋ ವಿಷ್ಣೋಃ ಕ್ರಮೇಣಾತ್ಯೇನಾನ್ಕ್ರಾಮಾಮಿ । ಇನ್ದ್ರೇಣ ದೇವೇನ ಪೃತನಾ ಜಯಾಮಿ ತ್ರೈಷ್ಟುಭೇನ ಛನ್ದಸಾ ಪಞ್ಚದಶೇನ ಸ್ತೋಮೇನ ಬೃಹತಾ ಸಾಮ್ನಾ ವಷಟ್ಕಾರೇಣ ವಜ್ರೇಣ ಸಹಜಾನ್ಭ್ರಾತೃವ್ಯಾನಧರಾನ್ಪಾದಯಾಮ್ಯವೈನಾನ್ಬಾಧೇ ಪ್ರತ್ಯೇನಾನ್ನುದೇಽಸ್ಮಿನ್ ಕ್ಷಯೇಽಸ್ಮಿನ್ಭೂಮಿಲೋಕೇ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮೋ ವಿಷ್ಣೋಃ ಕ್ರಮೇಣಾತ್ಯೇನಾನ್ಕ್ರಾಮಾಮಿ । ವಿಶ್ವೇಭಿರ್ದೇವೇಭಿಃ ಪೃತನಾ ಜಯಾಮಿ ಜಾಗತೇನ ಛನ್ದಸಾ ಸಪ್ತದಶೇನ ಸ್ತೋಮೇನ ವಾಮದೇವ್ಯೇನ ಸಾಮ್ನಾ ವಷಟ್ಕಾರೇಣ ವಜ್ರೇಣಾಪರಜಾನ್ಭ್ರಾತೃವ್ಯಾನಧರಾನ್ಪಾದಯಾಮ್ಯವೈನಾನ್ಬಾಧೇ ಪ್ರತ್ಯೇನಾನ್ನುದೇಽಸ್ಮಿನ್ ಕ್ಷಯೇಽಸ್ಮಿನ್ಭೂಮಿಲೋಕೇ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮೋ ವಿಷ್ಣೋಃ ಕ್ರಮೇಣಾತ್ಯೇನಾನ್ಕ್ರಾಮಾಮಿ ॥ ಯೇ ದೇವಾ ಯಜ್ಞಹನಃ ಪೃಥಿವ್ಯಾಮಧ್ಯಾಸತೇ । ಅಗ್ನಿರ್ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಮ್ ॥ ಯೇ ದೇವಾ ಯಜ್ಞಮುಷಃ ಪೃಥಿವ್ಯಾಮಧ್ಯಾಸತೇ । ಅಗ್ನಿರ್ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಮ್ ॥ ಆಗನ್ಮ ಮಿತ್ರಾವರುಣಾ ವರೇಣ್ಯಾ ರಾತ್ರೀಣಾಂ ಭಾಗೋ ಯುವಯೋರ್ಯೋ ಅಸ್ತಿ । ನಾಕಂ ಗೃಹ್ಣಾನಾಸ್ಸುಕೃತಸ್ಯ ಲೋಕೇ ತೃತೀಯೇ ಪೃಷ್ಠೇ ಅಧಿ ರೋಚನೇ ದಿವಃ ॥ ಯೇ ದೇವಾ ಯಜ್ಞಹನೋಽನ್ತರಿಕ್ಷೇಽಧ್ಯಾಸತೇ । ವಾಯುರ್ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಮ್ ॥ ಯೇ ದೇವಾ ಯಜ್ಞಮುಷೋಽನ್ತರಿಕ್ಷೇಽಧ್ಯಾಸತೇ । ವಾಯುರ್ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಂ ॥ ಯಾಸ್ತೇ ರಾತ್ರೀಸ್ಸವಿತರ್ದೇವಯಾನೀ-ರನ್ತರಾ ದ್ಯಾವಾಪೃಥಿವೀ ವಿಯನ್ತಿ । ಗೃಹೈಶ್ಚ ಸರ್ವೈಃ ಪ್ರಜಯಾಽನ್ವಗ್ರೇ ಸುವೋ ರುಹಾಣಾಸ್ತರತಾ ರಜಾꣳಸಿ ॥ ಯೇ ದೇವಾ ಯಜ್ಞಹನೋ ದಿವ್ಯಧ್ಯಾಸತೇ । ಸೂರ್ಯೋ ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಮ್ ॥ ಯೇ ದೇವಾ ಯಜ್ಞಮುಷೋ ದಿವ್ಯಧ್ಯಾಸತೇ । ಸೂರ್ಯೋ ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಮ್ ॥ ಯೇನೇನ್ದ್ರಾಯ ಸಮಭರಃ ಪಯಾಗ್ಗ್ಸ್ಯುತ್ತಮೇನ ಹವಿಷಾ ಜಾತವೇದಃ । ತೇನಾಗ್ನೇ ತ್ವಮುತ ವರ್ಧಯೇಮꣳ ಸಜಾತಾನಾಗ್ ಶ್ರೈಷ್ಠ್ಯ ಆ ಧೇಹ್ಯೇನಮ್ ಅತಿಮೋಕ್ಷಾನ್ಜಪತಿ । ಅಗನ್ಮ ಸುವಸ್ಸುವರಗನ್ಮೇತ್ಯಾದಿತ್ಯಮುಪತಿಷ್ಠತೇ ಅಗನ್ಮ ಸುವಸ್ಸುವರಗನ್ಮ ಸನ್ದೃಶಸ್ತೇ ಮಾ ಛಿತ್ಸಿ ಯತ್ತೇ ತಪಸ್ತಸ್ಮೈ ತೇ ಮಾಽಽವೃಕ್ಷಿ ಸುಭೂರಸಿ ಶ್ರೇಷ್ಠೋ ರಶ್ಮೀನಾಮಾಯುರ್ಧಾ ಅಸ್ಯಾಯುರ್ಮೇ ಧೇಹಿ ವರ್ಚೋಧಾ ಅಸಿ ವರ್ಚೋ ಮಯಿ ಧೇಹೀದಮಹಂ ಪಾಪ್ಮಾನಂ ಭ್ರಾತೃವ್ಯಮಾಭ್ಯೋ ದಿಗ್ಭ್ಯೋಽಸ್ಯೈ ದಿವೋಽಸ್ಮಾದನ್ತರಿಕ್ಷಾದಸ್ಯೈ ಪೃಥಿವ್ಯಾ ಅಸ್ಮಾದನ್ನಾದ್ಯಾನ್ನಿರ್ಭಜಾಮಿ ನಿರ್ಭಕ್ತಸ್ಸ ಯಂ ದ್ವಿಷ್ಮಃ ॥ ಸಂ ಜ್ಯೋತಿಷಾ ಭೂವಮ್ ॥ ಉದ್ಯನ್ನದ್ಯ ಮಿತ್ರಮಹಸ್ಸಪತ್ನಾನ್ಮೇ ಅನೀನಶಃ । ದಿವೈನಾನ್ ವಿದ್ಯುತಾ ಜಹಿ ನಿಮ್ರೋಚನ್ನಧರಾನ್ಕೃಧಿ ॥ ಉದ್ಯನ್ನದ್ಯ ವಿ ನೋ ಭಜ ಪಿತಾ ಪುತ್ರೇಭ್ಯೋ ಯಥಾ । ದೀರ್ಘಾಯುತ್ವಸ್ಯ ಹೇಶಿಷೇ ತಸ್ಯ ನೋ ದೇಹಿ ಸೂರ್ಯ ॥ ಉದ್ಯನ್ನದ್ಯ ಮಿತ್ರಮಹ ಆರೋಹನ್ನುತ್ತರಾಂ ದಿವಮ್ । ಹೃದ್ರೋಗಂ ಮಮ ಸೂರ್ಯ ಹರಿಮಾಣಂ ಚ ನಾಶಯ ॥ ಶುಕೇಷು ಮೇ ಹರಿಮಾಣꣳ ರೋಪಣಾಕಾಸು ದಧ್ಮಸಿ । ಅಥೋ ಹಾರಿದ್ರವೇಷು ಮೇ ಹರಿಮಾಣಂ ನಿ ದಧ್ಮಸಿ ॥ ಉದಗಾದಯಮಾದಿತ್ಯೋ ವಿಶ್ವೇನ ಸಹಸಾ ಸಹ । ದ್ವಿಷನ್ತಂ ಮಮ ರನ್ಧಯನ್ಮೋ ಅಹಂ ದ್ವಿಷತೋ ರಧಮ್ ॥ ಯೋ ನಶ್ಶಪಾದಶಪತೋ ಯಶ್ಚ ನಶ್ಶಪತಶ್ಶಪಾತ್ । ಉಷಾ ತಸ್ಮೈ ನಿಮ್ರುಕ್ಚ ಸರ್ವಂ ಪಾಪꣳ ಸಮೂಹತಾಮ್ ಆದಿತ್ಯಮುಪತಿಷ್ಠತೇ । ಐಂದ್ರೀಮಾವೃತಮನ್ವಾವರ್ತೇ ಇತಿ ಪ್ರದಕ್ಷಿಣಮಾವರ್ತತೇ । ಪುಣ್ಯಾ ಭವನ್ತು ಯಾ ಲಕ್ಷ್ಮೀಃ ಪರಾ ಭವನ್ತು ಯಾ ಪಾಪೀಃ । ಸಮಹಂ ಪ್ರಜಯಾ ಸಂ ಮಯಾ ಪ್ರಜಾ ಸಮಹꣳ ರಾಯಸ್ಪೋಷೇಣ ಸಂ ಮಯಾ ರಾಯಸ್ಪೋಷಃ ಪುನರುಪಾವರ್ತತೇ । ಸಮಿದ್ಧೋ ಅಗ್ನೇ ಮೇ ದೀದಿಹಿ ಸಮೇದ್ಧಾ ತೇ ಅಗ್ನೇ ದೀದ್ಯಾಸಂ ಆಹವನೀಯಮುಪಸಮಿನ್ಧೇ । ವಸುಮಾನ್ ಯಜ್ಞೋ ವಸೀಯನ್ ಭೂಯಾಸಮ್ । ಯೋ ನಸ್ಸಪತ್ನೋ ಯೋ ರಣೋ ಮರ್ತೋಽಭಿದಾಸತಿ ದೇವಾಃ । ಇಧ್ಮಸ್ಯೇವ ಪ್ರಕ್ಷಾಯತೋ ಮಾ ತಸ್ಯೋಚ್ಛೇಷಿ ಕಿಞ್ಚನ ಆಹವನೀಯಮುಪತಿಷ್ಠತೇ । ಅಪರೇಣ ಗಾರ್ಹಪತ್ಯಮುಪವಿಶ್ಯ ತೂಷ್ಣೀಂ ಗಾರ್ಹಪತ್ಯೇ ಸಮಿಧಮಾದಧಾತಿ । ತಿಷ್ಠನ್ ಜಪತಿ । ಅಗ್ನ ಆಯೂꣳಷಿ ಪವಸ ಆ ಸುವೋರ್ಜಮಿಷಂ ಚ ನಃ । ಆರೇ ಬಾಧಸ್ವ ದುಚ್ಛುನಾಮ್ ॥ ಅಗ್ನೇ ಪವಸ್ವ ಸ್ವಪಾ ಅಸ್ಮೇ ವರ್ಚಸ್ಸುವೀರ್ಯಮ್ । ದಧತ್ಪೋಷꣳ ರಯಿಂ ಮಯಿ ಆಗ್ನಿಪಾವಮಾನೀಭ್ಯಾಂ ಗಾರ್ಹಪತ್ಯಮುಪತಿಷ್ಠತೇ । ಅಗ್ನೇ ಗೃಹಪತೇ ಸುಗೃಹಪತಿರಹಂ ತ್ವಯಾ ಗೃಹಪತಿನಾ ಭೂಯಸꣳ ಸುಗೃಹಪತಿರ್ಮಯಾ ತ್ವಂ ಗೃಹಪತಿನಾ ಭೂಯಾಶ್ಶತꣳ ಹಿಮಾಸ್ತಾಮಾಶಿಷಮಾಶಾಸೇ ತನ್ತವೇ ಜ್ಯೋತಿಷ್ಮತೀಂ ತಾಮಾಶಿಷಮಾಶಾಸೇ ಯಜ್ಞೇಶ್ವರ ಶರ್ಮಣೇ ಜ್ಯೋತಿಷ್ಮತೀಮ್ । ಜ್ಯೋತಿಷೇ ತನ್ತವೇ ತ್ವಾ ಯಜ್ಞೇಶ್ವರಶರ್ಮನ್ನನು ಮಾ ತನ್ವಚ್ಛಿನ್ನೋ ದೈವ್ಯಸ್ತನ್ತುರ್ಮಾ ಮನುಷ್ಯಶ್ಛೇಧಿ ದಿವ್ಯಾದ್ಧಾಮ್ನೋ ಮಾ ಛಿತ್ಸಿ ಮಾ ಮಾನುಷಾತ್ ಇತಿ ಚ । ಪ್ರತಿಪುತ್ರಂ ಮಂತ್ರಾವೃತ್ತಿಃ । ತೂಷ್ಣೀಂ ದಕ್ಷಿಣಾಗ್ನೌ ಸಮಿಧಮಾದಧಾತಿ । ಅಗ್ನೇ ವಹ್ನೇ ಸ್ವದಿತಂ ನಸ್ತನಯೇ ಪಿತುಂ ಪಚ । ಶಂ ತೋಕಾಯ ತನುವೇ ಸ್ಯೋನಃ ದಕ್ಷಿಣಾಗ್ನಿಮುಪತಿಷ್ಠತೇ । ಜ್ಯೋತಿಷೇ ತನ್ತವೇ ತ್ವಾ ಯಜ್ಞೇಶ್ವರಶರ್ಮನ್ನನು ಮಾ ತನ್ವಚ್ಛಿನ್ನೋ ದೈವ್ಯಸ್ತನ್ತುರ್ಮಾ ಮನುಷ್ಯಶ್ಛೇಧಿ ದಿವ್ಯಾದ್ಧಾಮ್ನೋ ಮಾ ಛಿತ್ಸಿ ಮಾ ಮಾನುಷಾತ್ ಅನ್ತರ್ವೇದ್ಯುಪವಿಶ್ಯ । ಜ್ಯೋತಿರಸಿ ತನ್ತವೇ ಉಪವಿಶ್ಯ ಜಪತಿ । ಪ್ರತಿಪುತ್ರಂ ಮಂತ್ರಾವೃತ್ತಿಃ । ವೇದಮುಪಸ್ಥ ಆಧಾಯಾನ್ತರ್ವೇದ್ಯಾಸೀನೋಽತಿಮೋಕ್ಷಾನ್ಜಪತಿ ಯೇ ದೇವಾ ಯಜ್ಞಹನಃ ಪೃಥಿವ್ಯಾಮಧ್ಯಾಸತೇ । ಅಗ್ನಿರ್ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಮ್ ॥ ಯೇ ದೇವಾ ಯಜ್ಞಮುಷಃ ಪೃಥಿವ್ಯಾಮಧ್ಯಾಸತೇ । ಅಗ್ನಿರ್ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಮ್ ॥ ಆಗನ್ಮ ಮಿತ್ರಾವರುಣಾ ವರೇಣ್ಯಾ ರಾತ್ರೀಣಾಂ ಭಾಗೋ ಯುವಯೋರ್ಯೋ ಅಸ್ತಿ । ನಾಕಂ ಗೃಹ್ಣಾನಾಸ್ಸುಕೃತಸ್ಯ ಲೋಕೇ ತೃತೀಯೇ ಪೃಷ್ಠೇ ಅಧಿ ರೋಚನೇ ದಿವಃ ॥ ಯೇ ದೇವಾ ಯಜ್ಞಹನೋಽ-ನ್ತರಿಕ್ಷೇಽಧ್ಯಾಸತೇ । ವಾಯುರ್ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಮ್ ॥ ಯೇ ದೇವಾ ಯಜ್ಞಮುಷೋಽನ್ತರಿಕ್ಷೇಽಧ್ಯಾಸತೇ । ವಾಯುರ್ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಂ ॥ ಯಾಸ್ತೇ ರಾತ್ರೀಸ್ಸವಿತರ್ದೇವಯಾನೀರನ್ತರಾ ದ್ಯಾವಾಪೃಥಿವೀ ವಿಯನ್ತಿ । ಗೃಹೈಶ್ಚ ಸರ್ವೈಃ ಪ್ರಜಯಾಽನ್ವಗ್ರೇ ಸುವೋ ರುಹಾಣಾಸ್ತರತಾ ರಜಾꣳಸಿ ॥ ಯೇ ದೇವಾ ಯಜ್ಞಹನೋ ದಿವ್ಯಧ್ಯಾಸತೇ । ಸೂರ್ಯೋ ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಮ್ ॥ ಯೇ ದೇವಾ ಯಜ್ಞಮುಷೋ ದಿವ್ಯಧ್ಯಾಸತೇ । ಸೂರ್ಯೋ ಮಾ ತೇಭ್ಯೋ ರಕ್ಷತು ಗಚ್ಛೇಮ ಸುಕೃತೋ ವಯಮ್ ॥ ಯೇನೇನ್ದ್ರಾಯ ಸಮಭರಃ ಪಯಾಗ್ಸ್ಯುತ್ತಮೇನ ಹವಿಷಾ ಜಾತವೇದಃ । ತೇನಾಗ್ನೇ ತ್ವಮುತ ವರ್ಧಯೇಮꣳ ಸಜಾತಾನಾಗ್ ಶ್ರೈಷ್ಠ್ಯ ಆ ಧೇಹ್ಯೇನಮ್ ॥</p>
<p>ವ್ರತೋತ್ಸರ್ಜನಮ್ :-</p>
<p>ಕಸ್ತ್ವಾ ಯುನಕ್ತಿ ಸ ತ್ವಾ ವಿಮುಞ್ಚತು ಯಜ್ಞಂ ವಿಮುಂಚತಿ । ದಕ್ಷಿಣಾತಿಕ್ರಮ್ಯ ಅಗ್ನೇ ವ್ರತಪತೇ ವ್ರತಮಚಾರಿಷಂ ತದಶಕಂ ತನ್ಮೇರಾಧಿ । ವಾಯೋ ವ್ರತಪತೇ ವ್ರತಮಚಾರಿಷಂ ತದಶಕಂ ತನ್ಮೇರಾಧಿ । ಆದಿತ್ಯ ವ್ರತಪತೇ ವ್ರತಮಚಾರಿಷಂ ತದಶಕಂ ತನ್ಮೇರಾಧಿ । ವ್ರತಾನಾಂ ವ್ರತಪತೇ ವ್ರತಮಚಾರಿಷಂ ತದಶಕಂ ತನ್ಮೇರಾಧಿ ವ್ರತಂ ವಿಸೃಜತೇ । ಯಜ್ಞೋ ಬಭೂವ ಸ ಆ ಬಭೂವ ಸ ಪ್ರ ಜಜ್ಞೇ ಸ ವಾವೃಧೇ । ಸ ದೇವಾನಾಮಧಿಪತಿರ್ಬಭೂವ ಸೋ ಅಸ್ಮಾꣳ ಅಧಿಪತೀನ್ ಕರೋತು ವಯಗ್ಗ್ ಸ್ಯಾಮ ಪತಯೋ ರಯೀಣಾಂ ಯಜ್ಞಸ್ಯ ಪುನರಾಲಂಭಂ ಜಪತಿ । ಗೋಮಾꣳ ಅಗ್ನೇಽವಿಮಾꣳ ಅಶ್ವೀ ಯಜ್ಞೋ ನೃವತ್ಸಖಾ ಸದಮಿದಪ್ರಮೃಷ್ಯಃ । ಇಡಾವಾꣳ ಏಷೋ ಅಸುರ ಪ್ರಜಾವಾನ್ ದೀರ್ಘೋ ರಯಿಃ ಪೃಥುಬುಧ್ನಃ ಸಭಾವಾನ್ ಪ್ರಾಙುದೇತ್ಯ ಗೋಮತೀಂ ಜಪತಿ । ಯಜ್ಞ ಶಂ ಚ ಮ ಉಪ ಚ ಮ ಆಯುಶ್ಚ ಮೇ ಬಲಂ ಚ ಮೇ । ಯಜ್ಞ ಶಿವೋ ಮೇ ಸನ್ತಿಷ್ಠಸ್ವ ಯಜ್ಞ ಸ್ವಿಷ್ಟೋ ಮೇ ಸನ್ತಿಷ್ಠಸ್ವ ಯಜ್ಞಾರಿಷ್ಟೋ ಮೇ ಸನ್ತಿಷ್ಠಸ್ವ । ದರ್ಶಪೂರ್ಣಮಾಸಾಭ್ಯಾಂ ಸೋಮೇನ ಪಶುನಾ ವೇಷ್ಟ್ವಾ ಜಪತಿ ।</p>
<p>ಯಜ್ಞಸಮಾಪನಮ್ :-</p>
<p>ಯಜಮಾನಃ ಪತ್ನೀ ಚ :- ವೃಷ್ಟಿರಸಿ ವೃಶ್ಚ ಮೇ ಪಾಪ್ಮಾನಮೃತಾತ್ಸತ್ಯಮುಪಾಗಾಂ ಇತ್ಯಪ ಉಪಸ್ಪೃಶತಃ । ಬ್ರಾಹ್ಮಣಾಗ್ಗ್ ಸ್ತರ್ಪಯಿತವೈ೩ ಇತಿ ಸಂಪ್ರೇಷ್ಯತಿ ॥</p>
<p>ಅಗ್ನೇ ನಯ ಸುಪಥಾ ರಾಯೇ ಅಸ್ಮಾನ್ । ವಿಶ್ವಾನಿ ದೇವ ವಯುನಾನಿ ವಿದ್ವಾನ್ । ಯುಯೋಧ್ಯಸ್ಮ-ಜ್ಜುಹುರಾಣಮೇನಃ । ಭೂಯಿಷ್ಠಾಂ ತೇ ನಮಉಕ್ತಿಂ ವಿಧೇಮ । ಪ್ರ ವಶ್ಶುಕ್ರಾಯ ಭಾನವೇ ಭರಧ್ವಮ್ । ಹವ್ಯಂ ಮತಿಂ ಚಾಗ್ನಯೇ ಸುಪೂತಮ್ । ಯೋ ದೈವ್ಯಾನಿ ಮಾನುಷಾ ಜನೂꣳಷಿ । ಅನ್ತರ್ವಿಶ್ವಾನಿ ವಿದ್ಮನಾ ಜಿಗಾತಿ । ಅಚ್ಛಾ ಗಿರೋ ಮತಯೋ ದೇವಯನ್ತೀಃ । ಅಗ್ನಿಂ ಯನ್ತಿ ದ್ರವಿಣಂ ಭಿಖ್ಷಮಾಣಾಃ । ಸುಸಂದೃಶꣳ ಸುಪ್ರತೀಕಗ್ಗ್ ಸ್ವಞ್ಚಮ್ । ಹವ್ಯವಾಹಮರತಿಂ ಮಾನುಷಾಣಾಮ್ । ಅಗ್ನೇ ತ್ವಮಸ್ಮದ್ಯುಯೋಧ್ಯಮೀವಾಃ । ಅನಗ್ನಿತ್ರಾ ಅಭ್ಯಮನ್ತ ಕೃಷ್ಟೀಃ । ಪುನರಸ್ಮಭ್ಯꣳ ಸುವಿತಾಯ ದೇವ । ಖ್ಷಾಂ ವಿಶ್ವೇಭಿರಜರೇಭಿರ್ಯಜತ್ರ । ಅಗ್ನೇ ತ್ವಂ ಪಾರಯಾ ನವ್ಯೋ ಅಸ್ಮಾನ್ । ಸ್ವಸ್ತಿಭಿರತಿ ದುರ್ಗಾಣಿ ವಿಶ್ವಾ । ಪೂಶ್ಚ ಪೃಥ್ವೀ ಬಹುಲಾ ನ ಉರ್ವೀ । ಭವಾ ತೋಕಾಯ ತನಯಾಯ ಶಂ ಯೋಃ । ಪ್ರಕಾರವೋ ಮನನಾ ವಚ್ಯಮಾನಾಃ । ದೇವದ್ರೀಚೀನ್ನಯಥ ದೇವಯನ್ತಃ । ದಕ್ಷಿಣಾವಾಡ್ವಾಜಿನೀ ಪ್ರಾಚ್ಯೇತಿ । ಹವಿರ್ಭರನ್ತ್ಯಗ್ನಯೇ ಘೃತಾಚೀ ॥ ಸಕೃತ್ತೇ ಅಗ್ನೇ ನಮಃ । ದ್ವಿಸ್ತೇ ನಮಃ । ತ್ರಿಸ್ತೇ ನಮಃ । ಚತುಸ್ತೇ ನಮಃ । ಪಂಚಕೃತ್ವಸ್ತೇ ನಮಃ । ದಶಕೃತ್ವಸ್ತೇ ನಮಃ । ಶತಕೃತ್ವಸ್ತೇ ನಮಃ । ಆ ಸಹಸ್ರಕೃತ್ವಸ್ತೇ ನಮಃ । ಅಪರಿಮಿತಕೃತ್ವಸ್ತೇ ನಮಃ । ನಮಸ್ತೇ ಅಸ್ತು ಮಾ ಮಾ ಹಿಸೀಃ ।</p>
<p>ನಮಸ್ತೇ ಗಾರ್ಹಪತ್ಯಾಯ ನಮಸ್ತೇ ದಕ್ಷಿಣಾಗ್ನಯೇ ।</p>
<p>ನಮ ಆಹವನೀಯಾಯ ಮಹಾವೇದ್ಯೈ ನಮೋ ನಮಃ ॥</p>
<p>ಕಾಂಡದ್ವಯೋಪಪಾದ್ಯಾಯ ಕರ್ಮಬ್ರಹ್ಮಸ್ವರೂಪಿಣೇ ।</p>
<p>ಸ್ವರ್ಗಾಪವರ್ಗದಾತ್ರೇ ಚ ಯಜ್ಞೇಶಾಯ ನಮೋ ನಮಃ ।</p>
<p>ಯಜ್ಞೇಶಾಚ್ಯುತ ಗೋವಿನ್ದ ಮಾಧವಾನನ್ತ ಕೇಶವ ।</p>
<p>ಕೃಷ್ಣ ವಿಷ್ಣೋ ಹೃಷೀಕೇಶ ವಾಸುದೇವ ನಮೋಸ್ತು ತೇ ॥</p>
<p>ಅನೃಣಾ ಅಸ್ಮಿನ್ನನೃಣಾಃ ಪರಸ್ಮಿಗ್ಗ್ಸ್ತೃತೀಯೇ ಲೋಕೇ ಅನೃಣಾಸ್ಸ್ಯಾಮ । ಯೇ ದೇವಯಾನಾ ಉತ ಪಿತೃಯಾಣಾಸ್ಸರ್ವಾನ್ಪಥೋ ಅನೃಣಾ ಆಕ್ಷೀಯೇಮ ॥ ಅಹಂ ಪರಸ್ತಾದಹಮವಸ್ತಾದಹಂ ಜ್ಯೋತಿಷಾ ವಿ ತಮೋ ವವಾರ । ಯದನ್ತರಿಕ್ಷಂ ತದು ಮೇ ಪಿತಾಽಭೂದಹꣳ ಸೂರ್ಯಮುಭಯತೋ ದದರ್ಶಾಹಂ ಭೂಯಾಸಮುತ್ತಮಸ್ಸಮಾನಾಮ್ ॥ ಪ್ರವಸನ್ಕಾಲೇ ವಿಹಾರಾಭಿಮುಖೋ ಯಾಜಮಾನಂ ಜಪತಿ । ಪ್ರಾಚೋ ವಿಷ್ಣುಕ್ರಮಾನ್ಕ್ರಾಮತಿ । ಪ್ರಾಙುದೇತ್ಯ ಗೋಮತೀಂ ಜಪತಿ ಜಪತಿ ॥</p>
<p>ಪ್ರಮಾದಾತ್ಕುರ್ವತಾಂ ಕರ್ಮ ಪ್ರಚ್ಯವೇತಾಧ್ವರೇಷು ಚ ।</p>
<p>ಸ್ಮರಣಾದೇವ ತದ್ವಿಷ್ಣೋಸ್ಸಂಪೂರ್ಣಂ ಸ್ಯಾದಿತಿ ( ಸ್ಮೃತಿಃ? )ಶ್ರುತಿಃ ॥</p>
<p>ಪ್ರಾಯಶ್ಚಿತ್ತಾನ್ಯಶೇಷಾಣಿ ತಪಃಕರ್ಮಾತ್ಮಕಾನಿ ವೈ ।</p>
<p>ಯಾನಿ ತೇಷಾಮಶೇಷಾಣಾಂ ಕೃಷ್ಣಾನುಸ್ಮರಣಂ ಪರಮ್ ॥</p>
<p>ಯತ್ಕರೋಷಿ ಯದಶ್ನಾಸಿ ಯಜ್ಜುಹೋಷಿ ದದಾಸಿ ಯತ್ ।</p>
<p>ಯತ್ತಪಸ್ಯಸಿ ಕೌನ್ತೇಯ ತತ್ಕುರುಷ್ವ ಮದರ್ಪಣಮ್ ॥</p>
<p>ಸ್ವರೇಣ ವರ್ಣೇನ ಚ ಯದ್ವಿಹೀನಂ ತಥಾಪಿ ಹೀನಂ ಕ್ರಿಯಯಾಪಿ ಯಚ್ಚ ।</p>
<p>ತಥಾತಿರಿಕ್ತಂ ಮಮ ತತ್ ಕ್ಷಮಸ್ವ ತದಸ್ತು ಚಾಗ್ನೇಃ ಪರಿಪೂರ್ಣಮೇತತ್ ॥</p>
<p>ಮನ್ತ್ರಮಧ್ಯೇ ಕ್ರಿಯಾಮಧ್ಯೇ ವಿಷ್ಣೋಸ್ಸ್ಮರಣ ಪೂರ್ವಕಮ್ ।</p>
<p>ಯತ್ಕಿಂಚಿತ್ ಕ್ರಿಯತೇ ಕರ್ಮ ತತ್ಕರ್ಮ ಸಫಲಂ ಭವೇತ್ ॥</p>
<p>॥ ಇತಿ ದರ್ಶಪೂರ್ಣಮಾಸೇಷ್ಟಿಪ್ರಯೋಗಃ ॥</p>
<p></p>
<p>॥ ಪಿಂಡಪಿತೃಯಜ್ಞಪ್ರಯೋಗಃ ॥</p>
<p>ಪಿಂಡಪಿತೃಯಜ್ಞಸ್ಯ ಕಾಲಃ, ಸಂಕಲ್ಪಶ್ಚ :-</p>
<p>ಅಮಾವಾಸ್ಯಾಯಾಂ ಯದಹಶ್ಚಂದ್ರಮಸಂ ನ ಪಶ್ಯಂತಿ ತದಹಃ ಪಿಂಡಪಿತೃಯಜ್ಞಂ ಕುರುತೇ । ಅಪರಾಹ್ಣೇಽಧಿವೃಕ್ಷಸೂರ್ಯೇ ವಾ ಪಿಂಡಪಿತೃಯಜ್ಞೇನ ಚರಂತಿ । ಯಜಮಾನಃ – ದರ್ಭೇಷ್ವಾಸೀನೋ ದರ್ಭಾನ್ ಧಾರಯಮಾಣಃ ಪವಿತ್ರಪಾಣಿಃ ಪತ್ನ್ಯಾ ಸಹ ಪ್ರಾಣಾನಾಯಮ್ಯ, ಸಂಕಲ್ಪ್ಯ । ಪ್ರಾಚೀನಾವೀತಂ = ಪ್ರಥಮೇ ಪ್ರಯೋಗೇ = ಪಿಂಡಪಿತೃಯಜ್ಞಮಾರಪ್ಸ್ಯೇ೧ । ತೇನ ಮಾಸಿ ಮಾಸಿ ಯಕ್ಷ್ಯೇ । ತತಃ = ಪಿಂಡಪಿತೃಯಜ್ಞೇನ ಯಕ್ಷ್ಯೇ । ಉತ್ತರತೋ ದರ್ಭಾನ್ ನಿರಸ್ಯ, ಅಪ ಉಪಸ್ಪೃಶ್ಯ । ನ ವಿದ್ಯುತ್ । ದರ್ವಿಹೋಮತ್ವಾತ್ । ತತ್ರ ಯದೌಪವಸಥ್ಯೇಽಹನಿ ಚರಂತಿ ತದಾನ್ವಾಹಿತ ಏವಾಗ್ನೌ ಪ್ರಯೋಗಃ । ಅನ್ಯಥಾ ದಕ್ಷಿಣಾಗ್ನಿಂ ಯೋನಿತ ಉತ್ಪಾದಯೇತ್ । ನಾಹವನೀಯಮ್ । ಅರ್ಥಾಭಾವಾತ್ । ತತೋಽಧ್ವರ್ಯುರ್ದಕ್ಷಿಣಾಗ್ನಿಮೇವ ವಿಹೃತ್ಯ ।</p>
<p>ದರ್ಭಾಹರಣಮ್ :-</p>
<p>ಪ್ರಾಚೀನಾವೀತಂ = ಅಪಾಂ ಮೇಧ್ಯಂ ಯಜ್ಞಿಯꣳ ಸದೇವꣳ ಶಿವಮಸ್ತು ಮೇ । ಆಚ್ಛೇತ್ತಾ ವೋ ಮಾ ರಿಷಂ ಜೀವಾನಿ ಶರದಶ್ಶತಮ್ ಸಮೂಲಂ ಸಕೃದಾಚ್ಛಿನ್ನಂ ಬರ್ಹಿರಾಹರತಿ । ಸಕೃದಾಚ್ಛಿನ್ನಾನಿ ವಾ ತೃಣಾನ್ಯುಪಮೂಲಂ ದಿನಾನಿ । ತೂಷ್ಣೀಂ ಪರಿಸ್ತರಣೀಂ ಅನ್ಯಂ ದರ್ಭಮುಷ್ಟಿಂ ಚ ಆಹರತಿ । ದಕ್ಷಿಣಾಪ್ರಾಗಗ್ರೈರ್ದರ್ಭೈಃ ದಕ್ಷಿಣಾಗ್ನಿಂ ಪರಿಸ್ತೀರ್ಯ ದಕ್ಷಿಣತಃ ಪಶ್ಚಾದ್ವಾ ದರ್ಭಾನ್ ಸಂಸ್ತೀರ್ಯ ದಕ್ಷಿಣಾಪ್ರಾಂಚಿ ಏಕೈಕಶಃ ಪಿಂಡಪಿತೃಯಜ್ಞಪಾತ್ರಾಣಿ ಪ್ರಯುನಕ್ತಿ । ಸ್ಫ್ಯಂ, ಮೇಕ್ಷಣಂ, ಕೃಷ್ಣಾಜಿನಂ, ಉಲೂಖಲಂ, ಮುಸಲಂ, ಶೂರ್ಪಂ, ಆಜ್ಯಸ್ಥಾಲೀಂ, ಚರುಸ್ಥಾಲೀಂ, ಯೇನ ಚಾನ್ಯೇನಾರ್ಥೀ ಭವತಿ । ಉಪಸ್ತರಣಾಭಿಘಾರಣಾರ್ಥಂ ಚ ದರ್ವೀಂ, ಮೃನ್ಮಯಪಾತ್ರಂ, ಪರ್ಣವಲ್ಕಂ೨ ಚ ಸಾದಯತಿ ।</p>
<p>ಹವಿರ್ನಿರ್ವಾಪಃ ವೇದಿಕರಣಂ ಚ :-</p>
<p>ದಕ್ಷಿಣತಃ ಪ್ರಾಗೀಷಂ ವ್ರೀಹಿಮಚ್ಛಕಟಮವಸ್ಥಿತಂ ಭವತಿ । ಅಧ್ವರ್ಯುರುಪವೀತೀ ಸ್ಥಾಲೀಮೇಕಪವಿತ್ರೇಣಾಂ-ತರ್ಧಾಯ ತಯಾ ದಕ್ಷಿಣತಶ್ಶಕಟಾದಧಿ ನಿರ್ವಪತಿ । ಉತ್ತರತೋ ವಾ । ಶಕಟಾಭಾವೇ ಪಾತ್ರ್ಯಾಃ । ಪ್ರಾಚೀನಾವೀತಂ = ತಾಂ ವ್ರೀಹಿಭಿಃ ಪೂರಯಿತ್ವಾ ನಿಮಾರ್ಷ್ಟಿ । ಮೃನ್ಮಯೇ ನಿರ್ವಪತಿ । ಪಿತೃಭ್ಯೋ ವೋ ಜುಷ್ಟಂ ನಿರ್ವಪಾಮಿ । ತೂಷ್ಣೀಂ ವಾ । ಅಪರೇಣಾನ್ವಾಹಾರ್ಯಪಚನಂ ಪ್ರತ್ಯಗುದಗ್ಗ್ರೀವೇ ಕೃಷ್ಣಾಜಿನೇ ಉಲೂಖಲೇ ಪ್ರತಿಷ್ಠಿತೇ ದಕ್ಷಿಣಾಪ್ರಾಚೀ ತಿಷ್ಠಂತೀ ಪತ್ನ್ಯವಹಂತಿ । ಪರಾಪಾವಮವಿವೇಕಮ್ । ಸಕೃತ್ಫಲೀಕರೋತಿ । ದಕ್ಷಿಣಾಗ್ನೌ ಜೀವತಂಡುಲಂ ಶ್ರಪಯತಿ । ಅಪಹತಾ ಅಸುರಾ ರಕ್ಷಾꣳಸಿ ಪಿಶಾಚಾ ವೇದಿಷದಃ ಅಂತರಾ ಗಾರ್ಹಪತ್ಯಾನ್ವಾಹಾರ್ಯಪಚನೌ ದಕ್ಷಿಣಪೂರ್ವೇಣ ವಾನ್ವಾಹಾರ್ಯಪಚನಂ ದಕ್ಷಿಣಾಪ್ರಾಚೀಮೇಕಸ್ಫ್ಯಾಂ ಪರಾಚೀಂ ವೇದಿಮುದ್ಧತ್ಯ । ಶುಂಧಂತಾಂ ಪಿತರಃ ಅದ್ಭಿರವೋಕ್ಷ್ಯ । ಆಯಂತು ಪಿತರೋ ಮನೋಜವಸಃ೧ ಅಭಿಮಂತ್ರ್ಯ । ಸಕೃದಾಚ್ಛಿನ್ನಂ ಬರ್ಹಿರೂರ್ಣಾಮೃದು ಸ್ಯೋನಂ ಪಿತೃಭ್ಯಸ್ತ್ವಾ ಭರಾಮ್ಯಹಮ್ । ಅಸ್ಮಿನ್ತ್ಸೀದಂತು ಮೇ ಪಿತರಸ್ಸೌಮ್ಯಾಃ ಪಿತಾಮಹಾಃ ಪ್ರಪಿತಾಮಹಾಶ್ಚಾನುಗೈಸ್ಸಹ ಸಕೃದಾಚ್ಛಿನ್ನೇನ ಬರ್ಹಿಷಾ ವೇದಿಂ ಸ್ತೃಣಾತಿ ।</p>
<p>ಪ್ರಧಾನಹೋಮಃ :-</p>
<p>ಉತ್ಪೂತೇನ ನವನೀತೇನಾನುತ್ಪೂತೇನ ವಾ ಸರ್ಪಿಷಾ ಸ್ಥಾಲೀಪಾಕಮಭಿಘಾರ್ಯ, ಏಕಸ್ಫ್ಯಾಯಾಂ ಮೇಕ್ಷಣಮಾಸಾದ್ಯ ಸ್ಥಾಲೀಪಾಕಮಾಸಾದಯತಿ । ದಕ್ಷಿಣತಃ ಕಶಿಪೂಪಬರ್ಹಣಮಾಂಜನಮಭ್ಯಂಜನ-ಮುದಕುಂಭಮಿತ್ಯೇಕೈಕಶಃ ಆಸಾದಯತಿ । ಜೀವಪಿತುರ್ನ ಕಶಿಪ್ವಾದಿ । ಅಧ್ವರ್ಯುರುಪವೀತೀ ದಕ್ಷಿಣಂ ಜಾನ್ವಾಚ್ಯ ಮೇಕ್ಷಣೇ ಉಪಸ್ತೀರ್ಯ ತೇನಾವದಾಯಾಭಿಘಾರ್ಯ ಸೋಮಾಯ ಪಿತೃಪೀತಾಯ ಸ್ವಧಾ ನಮಃ ದಕ್ಷಿಣಗ್ನೌ ಸಶೇಷಂ ಜುಹೋತಿ । ಸೋಮಾಯ ಪಿತೃಪೀತಾಯೇದಮ್ । ಮೇಕ್ಷಣೇ ಶ್ಲಿಷ್ಟಮೋದನಂ ಪರ್ಣವಲ್ಕೇ ನಿಧಾಯ । ಪೂರ್ವವನ್ಮೇಕ್ಷಣೇ ಉಪಸ್ತೀರ್ಯ ತೇನಾವದಾಯಾಭಿಘಾರ್ಯ । ಯಮಾಯಾಂಗಿರಸ್ವತೇ ಪಿತೃಮತೇ ಸ್ವಧಾ ನಮಃ ಪೂರ್ವವತ್ ಸಶೇಷಂ ಜುಹೋತಿ । ಯಮಾಯಾಂಗಿರಸ್ವತೇ ಪಿತೃಮತ ಇದಮ್ । ಪೂರ್ವವದಾಶ್ಲಿಷ್ಟಂ ನಿಧಾಯ । ಪುರ್ವವನ್ಮೇಕ್ಷಣೇ ಉಪಸ್ತೀರ್ಯ ಹವಿಶ್ಲಿಷ್ಟದ್ವಯಂ ಮೇಕ್ಷಣೇ ನಿಧಾಯ ಅಭಿಘಾರ್ಯ ಅಗ್ನಯೇ ಕವ್ಯವಾಹನಾಯ ಸ್ವಧಾ ನಮಃ । ಅಗ್ನಯೇ ಕವ್ಯವಾಹನಾಯೇದಮ್ । ಯೇ ಮೇಕ್ಷಣೇ ತಂಡುಲಾಸ್ತಾನ್ ಹುತ್ವಾ ತೂಷ್ಣೀಂ ಮೇಕ್ಷಣಮಾದಧಾತಿ । ನ ಯಮಾಯ ಜುಹೋತೀತ್ಯೇಕೇ । ಏತದಂತಮೇವ ಜೀವಪಿತೃಕಸ್ಯ೨ ।</p>
<p>ಪಿಂಡಪ್ರದಾನಾರ್ಥಮಗ್ನೇಃ ನಿಧಾನಮ್ :-</p>
<p>ಅಜೀವಪಿತೃಕಸ್ಯ ಯಜಮಾನಸ್ಯ ಅತ ಊರ್ಧ್ವಂ ಕರ್ಮಾಣಿ । ಅಧ್ವರ್ಯುಃ - ಪ್ರಾಚೀನಾವೀತೀ ಅಪಯಂತ್ವಸುರಾಃ ಪಿತೃರೂಪಾ ಯೇ ರೂಪಾಣಿ ಪ್ರತಿಮುಚ್ಯಾಚರಂತಿ । ಪರಾಪುರೋ ನಿಪುರೋ ಯೇ ಭರಂತ್ಯಗ್ನಿಷ್ಟಾಲ್ಲೋಕಾತ್ಪ್ರಣುದಾತ್ವಸ್ಮಾತ್೩ ॥ ಯೇ ದೇವಾಃ ಪಿತರೋ ಯೇ ಚ ಮಾನುಷಾ ಯೇ ಗರ್ಭೇ ಮಮ್ರುರುತ ಯೇ ಪರಾಸ್ತಾಃ । ಯ ಉದ್ಧತಾ ಉತ ಯೇ ನಿಖಾತಾಸ್ತೇ ಸಮ್ಯಂಚ ಇಹ ಮಾದಯಂತಾಮ್ ॥ ಯೇ ರೂಪಾಣಿ ಪ್ರತಿಮುಂಚಮಾನಾ ಅಸುರಾಸ್ಸಂತಸ್ಸ್ವಧಯಾ ಚರಂತಿ । ಪರಾಪುರೋ ನಿಪುರೋ ಯೇ ಭರಂತ್ಯಗ್ನಿಷ್ಟಾಲ್ಲೋಕಾತ್ಪ್ರಣುದಾತ್ವಸ್ಮಾತ್೧ । ಯೇ ಜ್ಞಾತೀನಾಂ ಪ್ರತಿರೂಪಾಃ ಪಿತೄನ್ ಮಾಯಯಾಸುರಾಃ ಪ್ರವಿಷ್ಟಾಃ । ಪರಾಪುರೋ ನಿಪುರೋ ಯೇ ಭರಂತ್ಯಗ್ನೇ ತಾನಸ್ಮಾತ್ಪ್ರಣುದಸ್ವ ಲೋಕಾತ್ ಇತಿ ದಕ್ಷಿಣಾಗ್ನೇರೇಕೋಲ್ಮುಕಂ ಧೂಪಾಯದ್ಧರತಿ । ಉಲ್ಮುಕಂ ಸವ್ಯೇ ಹಸ್ತೇ ಗೃಹೀತ್ವಾ । ದಕ್ಷಿಣೇನ ಹಸ್ತೇನ ದಕ್ಷಿಣಪೂರ್ವಮವಾಂತರದೇಶಂ ಸಕೃತ್ ಸ್ಫ್ಯೇನೋಲ್ಲೀಖ್ಯ ಅಪ ಉಪಸ್ಪೃಶ್ಯ ಉದೀರತಾಮವರ ಉತ್ಪರಾಸ ಉನ್ಮಧ್ಯಮಾಃ ಪಿತರಸ್ಸೋಮ್ಯಾಸಃ । ಅಸುಂ ಯ ಈಯುರವೃಕಾ ಋತಜ್ಞಾಸ್ತೇ ನೋಽವಂತು ಪಿತರೋ ಹವೇಷು ಅದ್ಭಿರವೋಕ್ಷ್ಯ ಉಲ್ಲಿಖಿತಾಂತೇ ನಿದಧಾತಿ ।</p>
<p>ಪಿಂಡಪ್ರದಾನಮ್ :-</p>
<p>ಯಜಮಾನೋಽಥ ಊರ್ಧ್ವಂ ಪ್ರಾಚೀನಾವೀತೀ ಕರ್ಮಾಣಿ ಕರೋತಿ । ಅಥ ಯಜಮಾನಃ ಪೂರ್ವನಿಹಿತಾದುದಕುಂಭಾತ್ ಮಾರ್ಜನಾದೀನಿ ಸಕೃನ್ಮಂತ್ರೇಣ ದ್ವಿಸ್ತೂಷ್ಣೀಮ್ । ಮಾರ್ಜಯಂತಾಂ ಮಮ ಪಿತರಃ । ಮಾರ್ಜಯಂತಾಂ ಮಮ ಪಿತಾಮಹಾಃ । ಮಾರ್ಜಯಂತಾಂ ಮಮ ಪ್ರಪಿತಾಮಹಾಃ । ದಕ್ಷಿಣಾಪವರ್ಗಮೇಕಸ್ಫ್ಯಾಯಾಂ ತ್ರೀನುದಕಾಂಜಲೀನ್ ನಿನಯತಿ । ಪ್ರಸವ್ಯಂ ವಾ ತ್ರಿಃ ಪರಿಷಿಂಚತಿ । ತ್ರೀನುದಪಾತ್ರಾನ್ ವಾಜಸನೇಯಿನಸ್ಸಮಾಮನಂತಿ । ಸವ್ಯಂ ಜಾನ್ವಾಚ್ಯಾವಾಚೀನಪಾಣಿಃ ಸಕೃದಾಚ್ಛಿನ್ನೇ ಬರ್ಹಿಷಿ ದಕ್ಷಿಣಾಪವರ್ಗಾನ್ ಪಿಂಡಾನ್ ದದಾತಿ । ಏತತ್ತೇ ತತಾಸೌ [ ಅಮುಕಶರ್ಮನ್, ಅಮುಕಗೋತ್ರ, ವಸುರೂಪ ] ಯೇ ಚ ತ್ವಾಮನು । ಏತತ್ತೇ ಪಿತಾಮಹಾಸೌ [ ಅಮುಕಶರ್ಮನ್, ಅಮುಕಗೋತ್ರ, ರುದ್ರರೂಪ ] ಯೇ ಚ ತ್ವಾಮನು । ಏತತ್ತೇ ಪ್ರಪಿತಾಮಹಾಸೌ [ ಅಮುಕಶರ್ಮನ್, ಅಮುಕಗೋತ್ರ, ಆದಿತ್ಯರೂಪ ] ಯೇ ಚ ತ್ವಾಮನು । ತೂಷ್ಣೀಂ ಚತುರ್ಥಮ್, ಸ ಕೃತಾಕೃತಃ । ಪ್ರಪಿತಾಮಹಪ್ರಭೃತೀನ್ ವಾ ಪಿಂಡಾನ್ನಿದಧಾತಿ೨ । ನಾನಾಮ ಗೃಹೀತಂ ಗಚ್ಛತಿ೩ । ಯದಿ ಜೀವಪಿತಾ ನ ದದ್ಯಾದಾಹೋಮಾತ್ ಕೃತ್ವಾ ವಿರಮೇತ್ । ಯನ್ಮೇ ಮಾತಾ ಪ್ರಮಮಾದ ಯಚ್ಚಚಾರಾನನುವ್ರತಮ್ । ತನ್ಮೇ ರೇತಃ ಪಿತಾ ವೃಂಕ್ತಾಮಾಭುರನ್ಯೋಽಪಪದ್ಯತಾಂ ಪಿತೃಭ್ಯಸ್ಸ್ವಧಾವಿಭ್ಯಸ್ಸ್ವಧಾ ನಮಃ ॥ ಯನ್ಮೇ ಪಿತಾಮಹೀ ಪ್ರಮಮಾದ ಯಚ್ಚಚಾರಾನನುವ್ರತಮ್ । ತನ್ಮೇ ರೇತಃ ಪಿತಾಮಹೋ ವೃಂಕ್ತಾಮಾಭುರನ್ಯೋಽಪಪದ್ಯತಾಂ ಪಿತಾಮಹೇಭ್ಯಸ್ಸ್ವಧಾವಿಭ್ಯಸ್ಸ್ವಧಾ ನಮಃ ॥ ಯನ್ಮೇ ಪ್ರಪಿತಾಮಹೀ ಪ್ರಮಮಾದ ಯಚ್ಚಚಾರಾನನುವ್ರತಮ್ । ತನ್ಮೇ ರೇತಃ ಪ್ರಪಿತಾಮಹೋ ವೃಂಕ್ತಾಮಾಭುರನ್ಯೋಽಪಪದ್ಯತಾಂ ಪ್ರಪಿತಾಮಹೇಭ್ಯಸ್ಸ್ವಧಾವಿಭ್ಯಸ್ಸ್ವಧಾ ನಮಃ ॥ ಇತ್ಯುಪಸ್ಥಾಯ । ಅತ್ರ ಪಿತರೋ ಯಥಾಭಾಗಂ ಮಂದಧ್ವಂ ಇತ್ಯುಕ್ತ್ವಾ ಪರಾಙಾವರ್ತತೇ । ಓಷ್ಮಣೋ ವ್ಯಾವೃತ ಉಪಾಸ್ತೇ । ಅಮೀಮದಂತ ಪಿತರಸ್ಸೌಮ್ಯಾಃ ವ್ಯಾವೃತ್ತೇ ಊಷ್ಮಣ್ಯಭಿಪರ್ಯಾವರ್ತತೇ । ಅವ್ಯಾವೃತ್ತೇ ವಾ । ಯಸ್ಸ್ಥಾಲ್ಯಾಂ ಶೇಷಸ್ತಮವಜಿಘ್ರತಿ ಯೇ ಸಮಾನಾಸ್ಸಮನಸಃ ಪಿತರೋ ಯಮರಾಜ್ಯೇ । ತೇಷಾಂ ಲೋಕಸ್ಸ್ವಧಾ ನಮೋ ಯಜ್ಞೋ ದೇವೇಷು ಕಲ್ಪತಾಮ್ ॥ ವೀರಂ ಧತ್ತ ಪಿತರಃ ಇತಿ । ಆಮಯಾವಿನಾ ಪ್ರಾಶ್ಯೋಽನ್ನಾದ್ಯಕಾಮೇನ ಪ್ರಾಶ್ಯೋ ಯೋಽಲಮನ್ನಾದ್ಯಾಯ ಸನ್ನಾದ್ಯಾತ್ತೇನ ವಾ ಪ್ರಾಶ್ಯಃ । ಪೂರ್ವವದೇಕಾಸ್ಫ್ಯಾಯಾಂ ಮಾರ್ಜಯಂತಾಂ ಇತಿ ತ್ರೀನುದಕಾಂಜಲೀನುಪನಿನೀಯ ।</p>
<p>ಆಂಜನಾಭ್ಯಂಜನೇ ವಾಸಶ್ಚ ತ್ರಿರನುಪಿಂಡಂ ದದಾತಿ । ಆಂಕ್ಷ್ವ ತತಾಸೌ [ಅಮುಕಶರ್ಮನ್] । ಆಂಕ್ಷ್ವ ಪಿತಾಮಹಾಸೌ [ಅಮುಕಶರ್ಮನ್] । ಆಂಕ್ಷ್ವ ಪ್ರಪಿತಾಮಹಾಸೌ [ಅಮುಕಶರ್ಮನ್] ಇತ್ಯಾಂಜನಂ ದದಾತಿ । ಏವಮಭ್ಯಂಜನಮಭ್ಯಂಕ್ಷ್ವೇತಿ ಮಂತ್ರಂ ಸನ್ನಮತಿ । ಅಭ್ಯಂಕ್ಷ್ವ ತತಾಸೌ [ಅಮುಕಶರ್ಮನ್] । ಅಭ್ಯಂಕ್ಷ್ವ ಪಿತಾಮಹಾಸೌ [ಅಮುಕಶರ್ಮನ್] । ಅಭ್ಯಂಕ್ಷ್ವ ಪ್ರಪಿತಾಮಹಾಸೌ [ಅಮುಕಶರ್ಮನ್] । ಏತಾನಿ ವಃ ಪಿತರೋ ವಾಸಾಂಸ್ಯತೋ ನೋನ್ಯತ್ಪಿತರೋ ಮಾ ಯೋಷ್ಟ೧ ಇತಿ ವಾಸಸೋ ದಶಾಂ ಛಿತ್ವಾ ನಿದಧಾತ್ಯೂರ್ಣಾಸ್ತುಕಾಂ ವಾ ಪೂರ್ವೇ ವಯಸಿ । ಉತ್ತರ ಆಯುಷಿ ಸ್ವಂ ಲೋಮ ।</p>
<p>ವೀತೋಷ್ಮಸು ಪಿಂಡೇಷು ನಮೋ ವಃ ಪಿತರೋ ರಸಾಯೇತಿ ನಮಸ್ಕಾರಾನ್ ಜಪತಿ ನಮೋ ವಃ ಪಿತರೋ ರಸಾಯ ನಮೋ ವಃ ಪಿತರಶ್ಶುಷ್ಮಾಯ ನಮೋ ವಃ ಪಿತರೋ ಜೀವಾಯ ನಮೋ ವಃ ಪಿತರಸ್ಸ್ವಧಾಯೈ ನಮೋ ವಃ ಪಿತರೋ ಮನ್ಯವೇ ನಮೋ ವಃ ಪಿತರೋ ಘೋರಾಯ ಪಿತರೋ ನಮೋ ವೋ ಯ ಏತಸ್ಮಿನ್ ಲೋಕೇ ಸ್ಥ ಯುಷ್ಮಾಗ್ಸ್ತೇಽನು ಯೇಸ್ಮಿಲ್ಲೋಕೇ ಮಾಂ ತೇಽನು ಯ ಏತಸ್ಮಿನ್ ಲೋಕೇ ಸ್ಥ ಯೂಯಂ ತೇಷಾಂ ವಸಿಷ್ಠಾ ಭೂಯಾಸ್ತ ಯೇಽಸ್ಮಿನ್ ಲೋಕೇಽಹಂ ತೇಷಾಂ ವಸಿಷ್ಠೋ ಭೂಯಾಸಮ್ । ಗೃಹಾನ್ನಃ ಪಿತರೋ ದತ್ತ ಸದೋ ವಃ ಪಿತರೋ ದೇಷ್ಮ ಪಿತೄನುಪತಿಷ್ಠತೇ</p>
<p>ಊರ್ಜಂ ವಹಂತೀರಮೃತಂ ಘೃತಂ ಪಯಃ ಕೀಲಾಲಂ ಪರಿಸ್ರುತಮ್ । ಸ್ವಧಾ ಸ್ಥ ತರ್ಪಯತ ಮೇ ಪಿತೄನ್ ಇತ್ಯುದಕಂ ನಿನಯತಿ । ಮನೋಽನ್ವಾ ಹುವಾಮಹೇ ನಾರಾಶꣳಸೇನ ಸ್ತೋಮೇನ ಪಿತೃಣಾಂ ಚ ಮನ್ಮಭಿಃ ॥ ಆ ನ ಏತು ಮನಃ ಪುನಃ ಕ್ರತ್ವೇ ದಕ್ಷಾಯ ಜೀವಸೇ । ಜ್ಯೋಕ್ಚ ಸೂರ್ಯಂ ದೃಶೇ ॥ ಪುನರ್ನಃ ಪಿತರೋ ಮನೋ ದದಾತು ದೈವ್ಯೋ ಜನಃ । ಜೀವಂ ವ್ರಾತꣳ ಸಚೇಮಹಿ ಮನಸ್ವತೀಭಿರುಪತಿಷ್ಠತೇ । ಉತ್ತಿಷ್ಠತ ಪಿತರಃ ಪ್ರೇತ ಶೂರಾ ಯಮಸ್ಯ ಪಂಥಾಮನುವೇತಾ ಪುರಾಣಮ್ । ಧತ್ತಾದಸ್ಮಾಸು ದ್ರವಿಣಂ ಯಚ್ಚ ಭದ್ರಂ ಪ್ರಣೋ ಬ್ರೂತಾದ್ಭಾಗಧಾಂ ದೇವತಾಸು ಪಿತೄನುತ್ಥಾಪಯತಿ । ಪರೇತ ಪಿತರಸ್ಸೌಮ್ಯಾ ಗಂಭೀರೈಃ ಪಥಿಭಿಃ ಪೂರ್ವ್ಯೈಃ । ಅಥಾ ಪಿತೄನ್ತ್ಸುವಿದತ್ರಾꣳ ಅಪೀತ ಯಮೇನ ಯೇ ಸಧಮಾದಂ ಮದಂತಿ ಇತಿ ಪ್ರವಾಹಣ್ಯಾ ಪಿತೄನ್ ಪ್ರವಾಹಯತಿ ।</p>
<p>ಯಜ್ಞೋಪವೀತೀ ಪ್ರಜಾಪತೇ ನ ತ್ವದೇತಾನ್ಯನ್ಯೋ ವಿಶ್ವಾ ಜಾತಾನಿ ಪರಿ ತಾ ಬಭೂವ । ಯತ್ಕಾಮಾಸ್ತೇ ಜುಹುಮಸ್ತನ್ನೋ ಅಸ್ತು ವಯಗ್ಗ್ ಸ್ಯಾಮ ಪತಯೋ ರಯೀಣಾಮ್ ಗಾರ್ಹಪತ್ಯದೇಶಂ ಗಚ್ಛತಿ । ಯದಂತರಿಕ್ಷಂ ಪೃಥಿವೀಮುತ ದ್ಯಾಂ ಯನ್ಮಾತರಂ ಪಿತರಂ ವಾ ಜಿಹಿꣳಸಿಮ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಮ್ ಪಂಕ್ತ್ಯಾ ಗಾರ್ಹಪತ್ಯಮುಪತಿಷ್ಠತೇ ।</p>
<p>ಪ್ರಾಚೀನಾವೀತೀ ಅಪಾಂ ತ್ವೌಷಧೀನಾꣳ ರಸಂ ಪ್ರಾಶಯಾಮಿ ಭೂತಕೃತಂ ಗರ್ಭಂ ಧತ್ಸ್ವ ಇತಿ ಮಧ್ಯಮಂ ಪಿಂಡಂ ಪತ್ನ್ಯೈ ಪ್ರಯಚ್ಛತಿ । ಪತ್ನ್ಯನೇಕತ್ವೇಽಪಿ ಮಧ್ಯಮಂ ಪಿಂಡಂ ವಿಭಜ್ಯ ಸರ್ವಾಭ್ಯಃ ಪ್ರಯಚ್ಛತಿ ।</p>
<p>ಅಕ್ಷತಾ ಗುರ್ವಿಣೀ ವಂಧ್ಯಾ ಗತರಕ್ತಾ ರಜಸ್ವಲಾ ।</p>
<p>ನಾಶ್ನೀಯಾನ್ಮಧ್ಯಮಂ ಪಿಂಡಂ ಸ್ವೈರಿಣೀ ತು ವಿಶೇಷತಃ ॥</p>
<p>ಪ್ರತಿಪತ್ನಿ ಮಂತ್ರಾವೃತ್ತಿಃ ಆಧತ್ತ ಪಿತರೋ ಗರ್ಭಂ ಕುಮಾರಂ ಪುಷ್ಕರಸ್ರಜಮ್ । ಯಥೇಹ ಪುರುಷೋಽಸತ್ ಇತಿ ತಂ ಪತ್ನೀ ಪ್ರಾಶ್ನಾತಿ । ಪುಮಾಂಸಂ ಹ ಜಾನುಕಾ ಭವತೀತಿ ವಿಜ್ಞಾಯತೇ । ಯೇ ಸಜಾತಾಸ್ಸಮನಸೋ ಜೀವಾ ಜೀವೇಷು ಮಾಮಕಾಃ । ತೇಷಾಗ್ ಶ್ರೀರ್ಮಯಿ ಕಲ್ಪತಾಮಸ್ಮಿನ್ ಲೋಕೇ ಶತꣳ ಸಮಾಃ ಇತ್ಯವಶಿಷ್ಟಾನಾಮೇಕಂ ಯಜಮಾನಃ ಪ್ರಾಶ್ನಾತಿ । ನ ವಾ । ಸ್ಥಾಲ್ಯಾಂ ಪಿಂಡಾನ್ ಸಮವಧಾಯ ಯೇ ಸಮಾನಾಸ್ಸಮನಸಃ ಪಿತರೋ ಯಮರಾಜ್ಯೇ ತೇಷಾಂ ಲೋಕಸ್ಸ್ವಧಾ ನಮೋ ಯಜ್ಞೋ ದೇವೇಷು ಕಲ್ಪತಾಂ ಇತಿ ಸಕೃದಾಚ್ಛಿನ್ನಮಗ್ನೌ ಪ್ರಹರತಿ । ಅಭೂನ್ನೋ ದೂತೋ ಹವಿಷೋ ಜಾತವೇದಾ ಅವಾಡ್ಢವ್ಯಾಣಿ ಸುರಭೀಣಿ ಕೃತ್ವಾ । ಪ್ರಾದಾಃ ಪಿತೃಭ್ಯಸ್ಸ್ವಧಯಾ ತೇ ಅಕ್ಷನ್ ಪ್ರಜಾನನ್ನಗ್ನೇ ಪುನರಪ್ಯೇಹಿ ದೇವಾನ್ ಇತ್ಯೇಕೋಲ್ಮುಕಂ ಪ್ರತ್ಯಪಿಸೃಜ್ಯ । ಪ್ರೋಕ್ಷ್ಯ ಪಾತ್ರಾಣಿ ದ್ವಂದ್ವಮಭ್ಯುದಾಹರತಿ । ಅಪಃ ಪಿಂಡಾನಭ್ಯವಹರೇ-ದ್ಬ್ರಾಹ್ಮಣಂ ವಾ ಪ್ರಾಶಯೇತ್ । ಸೋಽಯಮೇವಂ ವಿಹಿತ ಏವ ಅನಾಹಿತಾಗ್ನೇರೌಪಾಸನೇ ಶ್ರಪಣಧರ್ಮಾ ಹೋಮಶ್ಚ । ಅತಿಪ್ರಣೀತೇ ವಾ ಜುಹುಯಾತ್ । ಯಸ್ಮಿನ್ ಜುಹುಯಾತ್ತಮುಪತಿಷ್ಠೇತ ತತ್ರ ಗಾರ್ಹಪತ್ಯಶಬ್ದೋ ಲುಪ್ಯತೇ । ಸಂಸ್ಕಾರಪ್ರತಿಷೇಧಾತ್ ।</p>
<p>ನ ದರ್ಶೇನ ವಿನಾ ಶ್ರಾದ್ಧಂ ಆಹಿತಾಗ್ನೇರ್ದ್ವಿಜನ್ಮನಃ । ಇತಿ ॥</p>
<p>ಪಿತೃಯಜ್ಞಂ ತು ನಿರ್ವರ್ತ್ಯ ವಿಪ್ರಶ್ಚಂದ್ರಕ್ಷಯೇಗ್ನಿಮಾನ್ ।</p>
<p>ಪಿಂಡಾನ್ವಾಹಾರ್ಯಕಂ ಶ್ರಾದ್ಧಂ೧ ಕುರ್ಯಾನ್ಮಾಸಾನು ಮಾಸಿಕಮ್ ॥ ಇತಿ ಮನುಃ ॥</p>
<p>॥ ಸಂತಿಷ್ಠತೇ ಪಿಂಡಪಿತೃಯಜ್ಞಃ ॥</p>
<p></p>
<p>॥ ಆಪಸ್ತಂಬೀಯಾಗ್ನ್ಯಾಧಾನಪ್ರಯೋಗಃ ॥</p>
<p>ಆಧಾನಸ್ಯ ಸಂಕಲ್ಪಃ :-</p>
<p>ಅಗ್ನ್ಯಾಧೇಯಂ ವ್ಯಾಖ್ಯಾಸ್ಯಾಮಃ । ವಸಂತೇ ಪರ್ವಣಿ ಉಕ್ತೇ ನಕ್ಷತ್ರೇ ವಾ ಅಗ್ನ್ಯಾಧಾನಮ್ । ತಸ್ಯ ಪುರಸ್ತಾಜ್ಜಾಯಾಪತೀ ಜಪಹೋಮಕೃಚ್ಛ್ರಚಾಂದ್ರಾಯಣಾದಿಭಿಃ ಕಾಯಂ ಸಂಶೋಧ್ಯ । ಪೂರ್ವೇದ್ಯುಃ ಪ್ರಾತರೌ-ಪಾಸನಂ ಕೃತ್ವಾ । ದರ್ಭೇಷ್ವಾಸೀನೋ ದರ್ಭಾನ್ ಧಾರಯಮಾಣಃ ಪತ್ನ್ಯಾ ಸಹ ಪ್ರಾಣಾನಾಯಮ್ಯ ದೇಶಕಾಲೌ ಸಂಕೀರ್ತ್ಯ । ಸಂಕಲ್ಪ್ಯ ___ ಉಪಾತ್ತ ಸಕಲ ದುರಿತಕ್ಷಯದ್ವಾರಾ ಶ್ರೀ ಪರಮೇಶ್ವರಪ್ರೀತ್ಯರ್ಥಂ ಅಗ್ನೀನಾಧಾಸ್ಯೇ ಸರ್ವಕ್ರತ್ವರ್ಥಂ ಯೈರಸ್ಮ್ಯಧಿಕೃತೋ ಯಾಗ್ಗ್ಶ್ಚ ಶಕ್ಷ್ಯಾಮಿ ಪ್ರಯೋಕ್ತುಮ್ । ವಿಚ್ಛಿನ್ನಾಧಾನೇ = ವಿಚ್ಛಿನ್ನ- ಸಂಧಾನಾರ್ಥಂ ಅಗ್ನೀನಾಧಾಸ್ಯೇ । ಅನ್ಯತ್ಸಮಾನಮ್ । ಅಯಜ್ಞತ್ವಾನ್ನ ವಿದ್ಯುತ್ । ಅಸ್ಮಿನ್ನಗ್ನ್ಯಾಧೇಯೇ ಅಧ್ವರ್ಯುಂ ತ್ವಾಂ ವೃಣೀಮಹೇ । ವೃತೋಽಸ್ಮಿ ಕರಿಷ್ಯಾಮೀತ್ಯಧ್ವರ್ಯುಃ ।</p>
<p>ಅರಣ್ಯೋಃ ಆಹರಣಂ, ಅಭಿಮಂತ್ರಣಂ ಚ :-</p>
<p>ಅಧ್ವರ್ಯುಃ :- ವೈಶ್ವಾನರೋ ನ ಊತ್ಯಾಽಽಪ್ರ ಯಾತು ಪರಾವತಃ । ಅಗ್ನಿರುಕ್ಥೇನ ವಾಹಸಾ ॥ ಋತಾವಾನಂ ವೈಶ್ವಾನರಮೃತಸ್ಯ ಜ್ಯೋತಿಷಸ್ಪತಿಮ್ । ಅಜಸ್ರಂ ಘರ್ಮಮೀಮಹೇ ॥ ವೈಶ್ವಾನರಸ್ಯ ದꣳಸನಾಭ್ಯೋ ಬೃಹದರಿಣಾದೇಕಸ್ಸ್ವಪಸ್ಯಯಾ ಕವಿಃ । ಉಭಾ ಪಿತರಾ ಮಹಯನ್ನಜಾಯತಾ-ಗ್ನಿರ್ದ್ಯಾವಾಪೃಥಿವೀ ಭೂರಿರೇತಸಾ ॥ ಪೃಷ್ಟೋ ದಿವಿ ಪೃಷ್ಟೋ ಅಗ್ನಿಃ ಪೃಥಿವ್ಯಾಂ ಪೃಷ್ಟೋ ವಿಶ್ವಾ ಓಷಧೀರಾವಿವೇಶ । ವೈಶ್ವಾನರಸ್ಸಹಸಾ ಪೃಷ್ಟೋ ಅಗ್ನಿಸ್ಸ ನೋ ದಿವಾ ಸ ರಿಷಃ ಪಾತು ನಕ್ತಮ್ ॥ ಜಾತೋ ಯದಗ್ನೇ ಭುವನಾ ವ್ಯಖ್ಯಃ ಪಶುನ್ನ ಗೋಪಾ ಇರ್ಯಃ ಪರಿಜ್ಮಾ । ವೈಶ್ವಾನರ ಬ್ರಹ್ಮಣೇ ವಿನ್ದ ಗಾತುಂ ಯೂಯಂ ಪಾತ ಸ್ವಸ್ತಿಭಿಸ್ಸದಾ ನಃ ॥ ತ್ವಮಗ್ನೇ ಶೋಚಿಷಾ ಶೋಶುಚಾನ ಆ ರೋದಸೀ ಅಪೃಣಾ ಜಾಯಮಾನಃ । ತ್ವಂ ದೇವಾꣳ ಅಭಿಶಸ್ತೇರಮುಂಚೋ ವೈಶ್ವಾನರ ಜಾತವೇದೋ ಮಹಿತ್ವಾ ॥ ಅಸ್ಮಾಕಮಗ್ನೇ ಮಘವತ್ಸು ಧಾರಯಾನಾಮಿ ಖ್ಷತ್ರಮಜರꣳ ಸುವೀರ್ಯಮ್ । ವಯಂ ಜಯೇಮ ಶತಿನꣳ ಸಹಸ್ರಿಣಂ ವೈಶ್ವಾನರ ವಾಜಮಗ್ನೇ ತವೋತಿಭಿಃ ॥ ವೈಶ್ವಾನರಸ್ಯ ಸುಮತೌ ಸ್ಯಾಮ ರಾಜಾ ಹಿಕಂ ಭುವನಾನಾಮಭಿಶ್ರೀಃ । ಇತೋ ಜಾತೋ ವಿಶ್ವಮಿದಂ ವಿ ಚಷ್ಟೇ ವೈಶ್ವಾನರೋ ಯತತೇ ಸೂರ್ಯೇಣ ॥ ಅಶ್ವತ್ಥಂ ತ್ರಿಃ ಪ್ರದಕ್ಷಿಣೀಕೃತ್ಯ ತನ್ಮಂತ್ರೇಣ ನಮಸ್ಕೃತ್ಯ । ವೈಶ್ವಾನರೋ ನ ಊತ್ಯಾ &mdash; ವೈಶ್ವಾನರೋ—ಯತತೇ ಸೂರ್ಯೇಣ ॥ ತೂಷ್ಣೀಂ ಛಿತ್ವಾಪ ಉಪಸ್ಪೃಶ್ಯ । ಗಾಯತ್ರ್ಯಾ ದ್ವಿಗುಣೀಕೃತ್ಯ । ಯೋ ಅಶ್ವತ್ಥಶ್ಶಮೀಗರ್ಭ ಆರುರೋಹ ತ್ವೇ ಸಚಾ । ತಂ ತೇ ಹರಾಮಿ ಬ್ರಹ್ಮಣಾ ಯಜ್ಞಿಯೈಃ ಕೇತುಭಿಸ್ಸಹ ಶಮೀಗರ್ಭಸ್ಯ ಅಶ್ವತ್ಥಸ್ಯ ಅರಣೀ ಆಹರತಿ । ಅಪ್ಯಶಮೀಗರ್ಭಸ್ಯೇತಿ ವಾಜಸನೇಯಕಮ್ । ಅಶ್ವತ್ಥಾದ್ಧವ್ಯವಾಹಾದ್ಧಿ ಜಾತಾಮಗ್ನೇಸ್ತನೂಂ ಯಜ್ಞಿಯಾꣳ ಸಂಭರಾಮಿ । ಶಾಂತಯೋನಿꣳ ಶಮೀಗರ್ಭಮಗ್ನಯೇ ಪ್ರಜನಯಿತವೇ । ಆಯುರ್ಮಯಿ ಧೇಹ್ಯಾಯುರ್ಯಜಮಾನೇ ಯುಗಪದರಣೀ ಅಭಿಮಂತ್ರ್ಯ ।</p>
<p>ಪಾರ್ಥಿವಸಂಭಾರಾಣಾಮಾಹರಣಮ್ :-</p>
<p>ಸಪ್ತ ಪಾರ್ಥಿವಾನ್ ಸಂಭಾರಾನಾಹರತ್ಯೇವಂ ವಾನಸ್ಪತ್ಯಾನ್ । ಪಂಚ ಪಂಚ ವಾ । ಭೂಯಸೋ ವಾ ಪಾರ್ಥಿವಾನ್ । ನ ಸಂಭಾರಾನ್ ಸಂಭರೇದಿತಿ ವಾಜಸನೇಯಕಮ್ । ವೈಶ್ವಾನರಸ್ಯ ರೂಪಂ ಪೃಥಿವ್ಯಾಂ ಪರಿಸ್ರಸಾ । ಸ್ಯೋನಮಾ ವಿಶಂತು ನಃ ಸಿಕತಾಃ । ಯದಿದಂ ದಿವೋ ಯದದಃ ಪೃಥಿವ್ಯಾಸ್ಸಂಜಜ್ಞಾನೇ ರೋದಸೀ ಸಂಬಭೂವತುಃ । ಊಷಾನ್ ಕೃಷ್ಣಮವತು ಕೃಷ್ಣಮೂಷಾ ಇಹೋಭಯೋ ರ್ಯಜ್ಞಿಯ-ಮಾಗಮಿಷ್ಠಾಃ ಊಷಾನ್ । ಊತೀಃ ಕುರ್ವಾಣೋ ಯತ್ಪೃಥಿವೀಮಚರೋ ಗುಹಾಕಾರಮಾಖುರೂಪಂ ಪ್ರತೀತ್ಯ । ತತ್ತೇ ನ್ಯಕ್ತಮಿಹ ಸಂಭರಂತಶ್ಶತಂ ಜೀವೇಮ ಶರದಸ್ಸವೀರಾಃ ಆಖುಕರೀಷಮ್ । ಊರ್ಜಂ ಪೃಥಿವ್ಯಾ ರಸಮಾಭರಂತಶ್ಶತಂ ಜೀವೇಮ ಶರದಃ ಪುರೂಚೀಃ । ವಮ್ರೀಭಿರನುವಿತ್ತಂ ಗುಹಾಸು ಶ್ರೋತ್ರಂ ತ ಉರ್ವ್ಯಬಧಿರಾ ಭವಾಮಃ ವಲ್ಮೀಕವಪಾಮ್ । ಪ್ರಜಾಪತಿಸೃಷ್ಟಾನಾಂ ಪ್ರಜಾನಾಂ ಕ್ಷುಧೋಪಹತ್ಯೈ ಸುವಿತನ್ನೋ ಅಸ್ತು । ಉಪ ಪ್ರಭಿನ್ನಮಿಷಮೂರ್ಜಂ ಪ್ರಜಾಭ್ಯಸ್ಸೂದಂ ಗೃಹೇಭ್ಯೋ ರಸಮಾಭರಾಮಿ ಸೂದಮ್ । ಯಸ್ಯ ರೂಪಂ ಬಿಭ್ರದಿಮಾಮವಿಂದದ್ಗುಹಾ ಪ್ರವಿಷ್ಟಾꣳ ಸರಿರಸ್ಯ ಮಧ್ಯೇ । ತಸ್ಯೇದಂ ವಿಹತಮಾಭರಂತೋಽಛಂಬಟ್ಕಾರಮಸ್ಯಾಂ ವಿಧೇಮ ವರಾಹವಿಹತಮ್ । ಯಾಭಿರದೃꣳಹಜ್ಜಗತಃ ಪ್ರತಿಷ್ಠಾಮುರ್ವೀಮಿಮಾಂ ವಿಶ್ವಜನಸ್ಯ ಭರ್ತ್ರೀಮ್ । ತಾನಶ್ಶಿವಾಶ್ಶರ್ಕರಾಸ್ಸಂತು ಸರ್ವಾಃ ಶರ್ಕರಾಃ । ಅಗ್ನೇ ರೇತಶ್ಚಂದ್ರꣳ ಹಿರಣ್ಯಮದ್ಭ್ಯಸ್ಸಂಭೂತಮಮೃತಂ ಪ್ರಜಾಸು । ತಥ್ಸಂಭರನ್ನುತ್ತರತೋ ನಿಧಾಯಾತಿ ಪ್ರಯಚ್ಛಂ ದುರಿತಿಂ ತರೇಯಮ್ ತ್ರೀಣಿ ಹಿರಣ್ಯಶಕಲಾನಿ । ಇತ್ಯಷ್ಟೌ ಪಾರ್ಥಿವಾನ್ । ತೂಷ್ಣೀಂ ತ್ರೀಣಿ ರಜತಶಕಲಾನಿ ನಿಧಾಯ । ಯದಿ ಪಂಚ, ಔದುಂಬರಾಣಿ ಲೋಹಶಕಲಾನಿ ಪಂಚಮೋ ಭವತಿ ।</p>
<p>ವಾನಸ್ಪತ್ಯಸಂಭಾರಾಮಾಹರಣಮ್ :-</p>
<p>ಅಶ್ವೋ ರೂಪಂ ಕೃತ್ವಾ ಯದಶ್ವತ್ಥೇ ತಿಷ್ಠಸ್ಸಂವಥ್ಸರಂ ದೇವೇಭ್ಯೋ ನಿಲಾಯ । ತತ್ತೇ ನ್ಯಕ್ತಮಿಹ ಸಂಭರಂತಶ್ಶತಂ ಜೀವೇಮ ಶರದಸ್ಸವೀರಾಃ ಅಶ್ವತ್ಥಮ್ । ಊರ್ಜಃ ಪೃಥಿವ್ಯಾ ಅಧ್ಯುತ್ಥಿತೋಽಸಿ ವನಸ್ಪತೇ ಶತವಲ್​ಶೋ ವಿ ರೋಹ । ತ್ವಯಾ ವಯಮಿಷಮೂರ್ಜಂ ಮದಂತೋ ರಾಯಸ್ಪೋಷೇಣ ಸಮಿಷಾ ಮದೇಮ ಉದುಂಬರಮ್ । ಗಾಯತ್ರ್ಯಾ ಹ್ರಿಯಮಾಣಸ್ಯ ಯತ್ತೇ ಪರ್ಣಮಪತತ್ತೃತೀಯಸ್ಯೈ ದಿವೋಽಧಿ । ಸೋಽಯಂ ಪರ್ಣಸ್ಸೋಮಪರ್ಣಾದ್ಧಿ ಜಾತಸ್ತತೋ ಹರಾಮಿ ಸೋಮಪೀಥಸ್ಯಾವರುಧ್ಯೈ ॥ ದೇವಾನಾಂ ಬ್ರಹ್ಮವಾದಂ ವದತಾಂ ಯದುಪಾಶೃಣೋಸ್ಸುಶ್ರವಾ ವೈ ಶ್ರುತೋಽಸಿ । ತತೋ ಮಾಮಾವಿಶತು ಬ್ರಹ್ಮವರ್ಚಸಂ ತಥ್ಸಂಭರಗ್ಗ್ಸ್ತದವರುಂಧೀಯ ಸಾಕ್ಷಾತ್ ಏತಾಭ್ಯಾಂ ಪರ್ಣಮ್ । ಯಯಾ ತೇ ಸೃಷ್ಟಸ್ಯಾಗ್ನೇರ್ಹೇತಿಮಶಮಯತ್ಪ್ರಜಾಪತಿಃ । ತಾಮಿಮಾಮಪ್ರದಾಹಾಯ ಶಮೀꣳ ಶಾನ್ತ್ಯೈ ಹರಾಮ್ಯ-ಹಮ್ ಶಮೀಮಯೀಮ್ । ಯತ್ತೇ ಸೃಷ್ಟಸ್ಯ ಯತೋ ವಿಕಂಕತಂ ಭಾ ಆರ್ಚ್ಛಜ್ಜಾತವೇದಃ । ತಯಾ ಭಾಸಾ ಸಮ್ಮಿತ ಉರುನ್ನೋ ಲೋಕಮನು ಪ್ರಭಾಹಿ ವಿಕಂಕತಮ್ । ಯತ್ತೇ ತಾಂತಸ್ಯ ಹೃದಯಮಾಚ್ಛಿಂದನ್ ಜಾತವೇದೋ ಮರುತೋಽದ್ಭಿಸ್ತಮಯಿತ್ವಾ । ಏತತ್ತೇ ತದಶನೇಸ್ಸಂಭರಾಮಿ ಸಾತ್ಮಾ ಅಗ್ನೇ ಸಹೃದಯೋ ಭವೇಹ ಅಶನಿಹತಸ್ಯ ವೃಕ್ಷಸ್ಯ ಶಕಲಮ್ । ಯತ್ಪರ್ಯಪಶ್ಯತ್ಸರಿರಸ್ಯ ಮಧ್ಯ ಉರ್ವೀಮಪಶ್ಯಜ್ಜಗತಃ ಪ್ರತಿಷ್ಠಾಮ್ । ತತ್ಪುಷ್ಕರಸ್ಯಾಯತನಾದ್ಧಿ ಜಾತಂ ಪರ್ಣಂ ಪೃಥಿವ್ಯಾಃ ಪ್ರಥನꣳ ಹರಾಮಿ ಪುಷ್ಕರಪರ್ಣಮೇಕಮ್ ।</p>
<p>ಆಹೃತಸಂಭಾರಾಣಾಂ ಏಕತ್ರ ಸಂಭರಣಮ್ :-</p>
<p>ತೂಷ್ಣೀಮೇಕಸ್ಮಿನ್ ವೇಣುಪಾತ್ರೇ ಸಂಭೃತ್ಯ । ಯಂ ತ್ವಾ ಸಮಭರನ್ ಜಾತವೇದೋ ಯಥಾ ಶರೀರಂ ಭೂತೇಷು ನ್ಯಕ್ತಮ್ । ಸ ಸಂಭೃತಸ್ಸೀದ ಶಿವಃ ಪ್ರಜಾಭ್ಯ ಉರುನ್ನೋ ಲೋಕಮನು ನೇಷಿ ವಿದ್ವಾನ್ ಸಂಭೃತ್ಯ ನಿದಧಾತಿ ।</p>
<p>ನಾಂದೀಶ್ರಾದ್ಧಮ್ :-</p>
<p>ತತೋ ನಾಂದೀಶ್ರಾದ್ಧಂ ಯಜಮಾನಃ ಕರೊತಿ ।</p>
<p>ಮಾತುಃ ಶ್ರಾದ್ಧಂ ತು ಪೂರ್ವಂ ಸ್ಯಾತ್ ಪಿತೄಣಾಂ ತದನಂತರಮ್ ।</p>
<p>ತತೋ ಮಾತಾಮಹಾನಾಂ ಚ ನಾಂದೀ ಶ್ರಾದ್ಧಂ ಪ್ರಚಕ್ಷತೇ ॥</p>
<p>ಆಗೂರರಣ್ಯಾಹರಣಾದಿ ಯಂ ತ್ವಾ ಶ್ರಾದ್ಧಂ ಭವೇನ್ನಾಂದಿಮುಖಾಭಿಧಾನಮ್ ।</p>
<p>ಉದ್ಧನ್ಯಮಾನಂ ವಪನಂ ನಿಧಾನಂ ಬ್ರಹ್ಮೌದನಾಗ್ನೇರಶನಂ ಚ ಪತ್ಯೋಃ ।</p>
<p>ವೇದೇಃ ನಿರ್ಮಾಣಮ್ :-</p>
<p>ಉದ್ಧನ್ಯಮಾನಮಸ್ಯಾ ಅಮೇಧ್ಯಮಪ ಪಾಪ್ಮಾನಂ ಯಜಮಾನಸ್ಯ ಹಂತು । ಶಿವಾನಸ್ಸಂತು ಪ್ರದಿಶಶ್ಚತಸ್ರಃ ಶನ್ನೋ ಮಾತಾ ಪೃಥಿವೀ ತೋಕಸಾತಾ ಪ್ರಾಚೀನಪ್ರವಣಂ ದೇವಯಜನಮುದ್ಧತ್ಯ । ಅಪ ಉಪಸ್ಪೃಶ್ಯ । ಶನ್ನೋ ದೇವೀರಭಿಷ್ಟಯ ಆಪೋ ಭವಂತು ಪೀತಯೇ । ಶಂ ಯೋರಭಿ ಸ್ರವಂತು ನಃ ಅದ್ಭಿರವೋಕ್ಷ್ಯ । ತಸ್ಮಿನ್ನುದೀಚೀನವಂಶಂ ಶರಣಂ ಕರೋತಿ । ತಸ್ಯಾಗ್ರೇಣ ಮಧ್ಯಮಂ ವಂಶಂ ಗಾರ್ಹಪತ್ಯಾಯತನಂ ಭವತಿ । ತಸ್ಮಾತ್ಪ್ರಾಚೀನಮಷ್ಟಸು ಪ್ರಕ್ರಮೇಷು ಬ್ರಾಹ್ಮಣಸ್ಯಾಹವನೀಯಾಯತನಮ್ । ಏಕಾದಶಸು ರಾಜನ್ಯಸ್ಯ । ದ್ವಾದಶಸು ವೈಶ್ಯಸ್ಯ । ಚತುರ್ವಿಂಶತ್ಯಾಮಪರಿಮಿತೇ ಯಾವತಾ ವಾ ಚಕ್ಷುಷಾ ಮನ್ಯತೇ ತಸ್ಮಾನ್ನಾತಿದೂರಮಾಧೇಯ ಇತಿ ಸರ್ವೇಷಾಮವಿಶೇಷೇಣ ಶ್ರೂಯತೇ । ದಕ್ಷಿಣತಃ ಪುರಸ್ತಾತ್ ವಿತೃತೀಯದೇಶೇ ಗಾರ್ಹಪತ್ಯಸ್ಯ ನೇದೀಯಸಿ ದಕ್ಷಿಣಾಗ್ನೇರಾಯತನಮ್ । ಅನ್ಯದಾಹವನೀಯಾಗಾರಮನ್ಯದ್ಗಾರ್ಹಪತ್ಯಸ್ಯ । ಅಗ್ರೇಣಾಹವನೀಯಂ ಸಭಾಯಾಂ ಸಭ್ಯಃ । ತಂ ಪೂರ್ವೇಣಾವಸಥ ಆವಸಥ್ಯಃ ।</p>
<p>ಪ್ರಾಚೀಂ ನಿಶ್ಚಿತ್ಯ ತತ್ಪಶ್ಚಾನ್ಮಧ್ಯಾನ್ಮನ್ವಂಗುಲೇನ ತು ।</p>
<p>ಸೂತ್ರೇಣ ಭ್ರಮಯೇದ್ಗಾರ್ಹಪತ್ಯಾಯತನಮುಚ್ಯತೇ ॥</p>
<p>ತದ್ಬಹಿಃ ಪ್ರಾಕ್ಪದಾನ್ಯಷ್ಟೌ ಗತ್ವಾ ತು ಚತುರಶ್ರಕಮ್ ।</p>
<p>ದ್ವಿಸೂರ್ಯಾಂಗುಲಿಮಾನೇನ ಕುರ್ಯಾದಾಹವನೀಯಕಮ್ ॥</p>
<p>ಪ್ರತ್ಯಗ್ನೇಃ ಪ್ರಾಕ್ಪದಂ ಗತ್ವಾ ದಕ್ಷಿಣೇನ ಪದದ್ವಯಮ್ ।</p>
<p>ಅಂಗುಲ್ಯೇಕೋನವಿಂಶತ್ಯಾ ಮಂಡಲಾರ್ಧಂ ತು ದಕ್ಷಿಣಾ ॥</p>
<p>ಚತುಷ್ಷಷ್ಟ್ಯಂಗುಲಂ ತಿರ್ಯಕ್ಪ್ರತ್ಯಗ್ನೇಃ ಪುರತೋ ಭವೇತ್ ।</p>
<p>ಪಶ್ಚಾದಾಹವನೀಯಸ್ಯ ಚತುಸ್ಸೂರ್ಯಾಂಗುಲಂ ಭವೇತ್ ॥</p>
<p>ಪಾರ್ಶ್ವೇ ಸನ್ನಮಯೇದ್ರಜ್ಜುಂ ದ್ವ್ಯಂಗುಲಾಧಿಕ ಸೂತ್ರತಃ ।</p>
<p>ವೇದ್ಯಾಯತನನಿರ್ಮಾಣಂ ದ್ವಿತ್ರಿರ್ಮೇಖಲಕಂ ಕ್ರಮಾತ್ ॥</p>
<p>ಯಾವತ್ಪ್ರಮಾಣಾ ರಜ್ಜುಃ ಸ್ಯಾತ್ತಾವಾನೇವಾಗಮೋ ಭವೇತ್ ।</p>
<p>ಆಗಮಾರ್ಧೇ ತು ಶಂಕುಸ್ಸ್ಯಾದಂತರರ್ಧೇ????ೕ ನಿರಂಛನಮ್ ॥</p>
<p>ವೇದ್ಯಾಯಾಮೋಷ್ಟಧಾ ಕಾರ್ಯಃ ಪಂಚಿಕಾ ಮಧ್ಯಮೇಽಕ್ಷ್ಣಯಾ ।</p>
<p>ತ್ರಿಕಾ ತಿರ್ಯಕ್ತ್ರಿಕಾರ್ಧೇಽಂಸೌ ಶ್ರೋಣೀ ಅಧ್ಯರ್ಧಕೇ ಪರೇ ॥</p>
<p>ಆಯಾಮಂ ಪಂಚಧಾ ಕೃತ್ವಾ ಷೋಢಾ ವಾಽಽಗಂತು ಷಷ್ಠಕಮ್ ।</p>
<p>ಸಪ್ತಮಂ ವಾ ಸಮಂ ತ್ರೇಧಾ ದಕ್ಷಿಣಾಗ್ನ್ಯಪರತ್ರಿಕೇ ॥</p>
<p>ಜಾಯಾಪತ್ಯೋರ್ವಪನಮ್ :-</p>
<p>ತತೋ ಯಜಮಾನಃ ಕೇಶಶ್ಶ್ಮಶ್ರು ವಪತೇ ನಖಾನಿ ನಿಕೃಂತತೇ ಸ್ನಾತಿ । ಏವಂ ಪತ್ನೀ ಕೇಶವರ್ಜಮ್ । ಏತಸ್ಮಿನ್ಕಾಲೇ ಕ್ಷೌಮೇ ವಸಾನೌ ಜಾಯಾಪತೀ ಅಗ್ನಿಮಾದಧೀಯಾತಾಮ್ । ತೇ ದಕ್ಷಿಣಕಾಲೇ ಅಧ್ವರ್ಯವೇ ದತ್ತಃ ।</p>
<p>ಬ್ರಹ್ಮೌದನಾಗ್ನೇಃ ಆಧಾನಮ್ :-</p>
<p>ಅಪರಾಹ್ಣೇ ಅಧಿವೃಕ್ಷಸೂರ್ಯೇ ವಾ ಔಪಾಸನಾದಗ್ನಿಮಾಹೃತ್ಯ ಅಪರೇಣ ಗಾರ್ಹಪತ್ಯಾಯತನಂ ಬ್ರಾಹ್ಮೌದನಿಕಮಾದಧಾತಿ । ಔಪಾಸನಂ ವಾ ಸರ್ವಂ ನಿರ್ಮಂಥ್ಯಂ ವಾ । ಯತ್ರಕ್ವಚೇತಿ ವಿಧಿನಾ ।</p>
<p>ಪ್ರಾಚೀಃ ಪೂರ್ವಮುದಕ್ಸಂಸ್ಥಂ ದಕ್ಷಿಣಾರಂಭಮಾಲಿಖೇತ್ ।</p>
<p>ಅಥೋದೀಚೀಃ ಪುರಸ್ಸಂಸ್ಥಂ ಪಶ್ಚಿಮಾರಂಭಮಾಲಿಖೇತ್ ॥</p>
<p>ಅವಾಕ್ಕರೋಭ್ಯುಕ್ಷ್ಯ ನಿಧಾಯ ವಹ್ನಿಮ್ ಉತ್ಸಿಚ್ಯತೇಽವೋಕ್ಷಣ ತೋಯಶೇಷಮ್ ।</p>
<p>ಪ್ರಾಕ್ತೋಯಮನ್ಯಂ ನಿದಧಾತ್ತ್ಯುದಗ್ವಾ ಯಥಾ ಬಹಿಃ ಸ್ಯಾಚ್ಚ ಪರಿಸ್ತರಣಾಮ್ ॥</p>
<p>ಜಾಯಾಪತ್ಯೋರ್ಭೋಜನಂ, ಬ್ರಹ್ಮೌದನಂ ಚ :-</p>
<p>ತತೋ ಜಾಯಾಪತ್ಯೋರ್ಭೋಜನಮ್ । ಅಪರೇಣ ಬ್ರಾಹ್ಮೌದನಿಕಂ ಲೋಹಿತೇ ಚರ್ಮಣ್ಯಾನಡುಹೇ ಪ್ರಾಚೀನಗ್ರೀವ ಉತ್ತರಲೋಮ್ನಿ ಪಾಜಕೇ ವಾ ನಿಶಾಯಾಂ ಬ್ರಹ್ಮೌದನಂ ಚತುಶ್ಶರಾವಂ ನಿರ್ವಪತಿ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಂ ಬ್ರಹ್ಮಣೇ ಪ್ರಾಣಾಯ ಜುಷ್ಟಂ ನಿರ್ವಪಾಮಿ ಪ್ರಥಮಮ್ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಂ ಬ್ರಹ್ಮಣೇಽಪಾನಾಯ ಜುಷ್ಟಂ ನಿರ್ವಪಾಮಿ ದ್ವಿತೀಯಮ್ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋ-ರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಂ ಬ್ರಹ್ಮಣೇ ವ್ಯಾನಾಯ ಜುಷ್ಟಂ ನಿರ್ವಪಾಮಿ ತೃತೀಯಮ್ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಂ ಬ್ರಹ್ಮಣೇ ಜುಷ್ಟಂ ನಿರ್ವಪಾಮಿ ಚತುರ್ಥಂ । ತೂಷ್ಣೀಂ ವಾ ಸರ್ವಾಣಿ । ತೂಷ್ಣೀಮವಹತ್ಯ । ಚತೃಷೂದಪಾತ್ರೇಷು ಪಚತಿ । ನ ಪ್ರಕ್ಷಾಲಯತಿ ನ ಪ್ರಸ್ರಾವಯತಿ೧ । ಕ್ಷೀರೇ ಭವತೀತ್ಯೇಕೇ । ಜೀವತಂಡುಲಮಿವ ಶ್ರಪಯತೀತಿ ವಿಜ್ಞಾಯತೇ । ತಮಭಿಘಾರ್ಯ ಅನಭಿಘಾರ್ಯ ವೋದ್ವಾಸ್ಯ ।</p>
<p>ಬ್ರಹ್ಮೌದನಸ್ಯ ಹೋಮಃ :-</p>
<p>ಔಪಾಸನದರ್ವ್ಯಾ ಬ್ರಹ್ಮೌದನಾದುದ್ಧೃತ್ಯ । ಪ್ರವೇಧಸೇ ಕವಯೇ ಮೇಧ್ಯಾಯ ವಚೋ ವಂದಾರು ವೃಷಭಾಯ ವೃಷ್ಣೇ । ಯತೋ ಭಯಮಭಯಂ ತನ್ನೋ ಅಸ್ತ್ವವ ದೇವಾನ್ ಯಜೇ ಹೇಡ್ಯಾನ್ಸ್ವಾಹಾ । ಪ್ರವೇಧಸೇ ಬ್ರಹ್ಮಣ ಇದಮ್ । ಯಜಮಾನಶ್ಚತುರ್ಧಾ ಬ್ರಹ್ಮೌದನಂ ವ್ಯುದ್ಧೃತ್ಯ ಪ್ರಭೂತೇನ ಸರ್ಪಿಷೋಪಸಿಚ್ಯ । ಕರ್ಷನ್ನನುಚ್ಛಿನ್ದನ್ ಚತುರ್ಭ್ಯ ಆರ್ಷೇಯೇಭ್ಯ ಋತ್ವಿಗ್ಭ್ಯ ಉಪೋಹತಿ । ಇದಮಧ್ವರ್ಯವೇ । ಇದಂ ಬ್ರಹ್ಮಣೇ । ಇದꣳ ಹೋತ್ರೇ । ಇದಮಗ್ನೀಧೇ । ಅಪಾತ್ತಾಃ ಪ್ರಥಮೇ ಪಿಂಡಾಃ ಭವನ್ತ್ಯಪ್ರತಿಹತಾಃ ಪಾಣಯಃ । ಅಧ್ವರ್ಯುಃ ಗೃಹೀತ ಪಿಂಡ ಏವ । ಅಥ ಬ್ರಹ್ಮೌದನ ಶೇಷಂ ಸಂಕೃಷ್ಯ, ತಸ್ಮಿನ್ ಆಜ್ಯಶೇಷಮಾನೀಯ, ತಸ್ಮಿಗ್ಗ್ಶ್ಚಿತ್ರಿಯಸ್ಯಾಶ್ವತ್ಥಸ್ಯ ತಿಸ್ರಸ್ಸಮಿಧ ಆರ್ದ್ರಾಸ್ಸಪಾಲಾಶಾಃ ಪ್ರಾದೇಶಮಾತ್ರ್ಯಃ ಸ್ತಿಭಿಗವತ್ಯೋ೨ ವಿವರ್ತಯತಿ । ಚಿತ್ರಿಯಾದಶ್ವತ್ಥಾತ್ಥ್ಸಂಭೃತಾ ಬೃಹತ್ಯಶ್ಶರೀರಮಭಿ ಸಗ್ಗ್ಸ್ಕೃತಾಸ್ಸ್ಥ । ಪ್ರಜಾಪತಿನಾ ಯಜ್ಞಮುಖೇನ ಸಮ್ಮಿತಾಸ್ತಿಸ್ರಸ್ತ್ರಿವೃದ್ಭಿರ್ಮಿಥುನಾಃ ಪ್ರಜಾತ್ಯೈ ಚರುಶೇಷೇ ಲೋಡಯತಿ । ಅಥಾದಧಾತಿ ಘೃತವತೀಭಿ-ರಾಗ್ನೇಯೀಭಿರ್ಗಾಯತ್ರೀಭಿರ್ಬ್ರಾಹ್ಮಣಸ್ಯ । ತ್ರಿಷ್ಟುಗ್ಭೀ ರಾಜನ್ಯಸ್ಯ । ಜಗತೀಭಿರ್ವೈಶ್ಯಸ್ಯ । ಸಮಿಧಾಗ್ನಿಂ ದುವಸ್ಯತ ಘೃತೈರ್ಬೋಧಯತಾತಿಥಿಮ್ । ಆಸ್ಮಿನ್ ಹವ್ಯಾ ಜುಹೋತನ । ಅಗ್ನಯ ಇದಮ್ । ಉಪ ತ್ವಾಗ್ನೇ ಹವಿಷ್ಮತೀರ್ಘೃತಾಚೀರ್ಯಂತು ಹರ್ಯತ । ಜುಷಸ್ವ ಸಮಿಧೋ ಮಮ । ಅಗ್ನಯ ಇದಮ್ । ತಂ ತ್ವಾ ಸಮಿದ್ಭಿರಂಗಿರೋ ಘೃತೇನ ವರ್ಧಯಾಮಸಿ । ಬೃಹಚ್ಛೋಚಾ ಯವಿಷ್ಠ್ಯ । ಅಗ್ನಯ ಇದಮ್ । ಯಜಮಾನಃ ಸಮಿತ್ಸು ತಿಸ್ರೋ ವತ್ಸತರೀರ್ದದಾತಿ । ಅಧ್ವರ್ಯೋ ತಿಸ್ರೋ ವತ್ಸತರೀಸ್ತೇ ದದಾಮಿ । ಪ್ರತಿಗೃಹ್ಣಾಮಿ । ಪ್ರಾಶ್ನನ್ತಿ ಬ್ರಾಹ್ಮಣಾ ಓದನಮ್ । ಪ್ರಾಶಿತವದ್ಭ್ಯಃ ಸಮಾನಂ ವರಂ ದದಾತಿ । ಪ್ರಾಶಿತವಂತೋ ಬ್ರಾಹ್ಮಣಾಃ ಸಮಾನಂ ವರಂ ವೋ ದದಾಮಿ । ಸರ್ವೇ ಪ್ರತಿಗೃಹ್ಣಾಮೀತಿ ಬ್ರೂಯುಃ । ಪ್ರಜಾ ಅಗ್ನೇ ಸಂವಾಸಯಾಶಾಶ್ಚ ಪಶುಭಿಸ್ಸಹ । ರಾಷ್ಟ್ರಾಣ್ಯಸ್ಮಾ ಆಧೇಹಿ ಯಾನ್ಯಾಸನ್ಥ್ಸವಿತುಸ್ಸವೇ ಉತ್ತರೇಣ ಗಾರ್ಹಪತ್ಯಾಯತನಂ ಕಲ್ಮಾಷಮಜಂ ಬಧ್ನಾತಿ ।</p>
<p>ವ್ರತಗ್ರಹಣಂ, ಅಗ್ನೇಃ ಸಮಿಂಧನಮ್ :-</p>
<p>ಅಥ ಯಜಮಾನೋ ವ್ರತಮುಪೈತಿ ವಾಚಂ ಚ ಯಚ್ಛತಿ । ಅನೃತಾಥ್ಸತ್ಯಮುಪೈಮಿ ಮಾನುಷಾದ್ದೈವ್ಯ-ಮುಪೈಮಿ । ದೈವೀಂ ವಾಚಂ ಯಚ್ಛಾಮಿ ವಾಚಂ ಯಚ್ಛತಿ । ವೀಣಾತೂಣವೇನ ಏನಮೇತಾಂ ರಾತ್ರಿಂ ಜಾಗರಯನ್ತ್ಯಪಿ ವಾ ನ ಜಾಗರ್ತಿ ನ ವಾಚಂ ಯಚ್ಛತಿ । ಶಲ್ಕೈರೇತಾಂ ರಾತ್ರಿಮೇತಮಗ್ನಿಮಿಂಧಾನ ಆಸ್ತೇ ಶಲ್ಕೈರಗ್ನಿಮಿನ್ಧಾನ ಉಭೌ ಲೋಕೌ ಸನೇಮಹಮ್ । ಉಭಯೋರ್ಲೋಕಯೋರ್​ ಋಧ್ವಾಽತಿ ಮೃತ್ಯುಂ ತರಾಮ್ಯಹಮ್ । ಆನಿಷ್ಟಪನಾತ್ ಪ್ರತಿಶಲ್ಕಂ ಮಂತ್ರಾವೃತ್ತಿಃ । ನೋದ್ದೇಶತ್ಯಾಗಃ ।</p>
<p>ಬ್ರಹ್ಮೌದನಾಗ್ನೌ ಅರಣ್ಯೋಃ ನಿಷ್ಟಪನಮ್ :-</p>
<p>ತಸ್ಮಿನ್ನುಪವ್ಯುಷಮರಣೀ ನಿಷ್ಟಪತಿ । ಜಾತವೇದೋ ಭುವನಸ್ಯ ರೇತ ಇಹ ಸಿಂಚ ತಪಸೋ ಯಜ್ಜನಿಷ್ಯಸೇ । ಅಗ್ನಿಮಶ್ವತ್ಥಾದಧಿ ಹವ್ಯವಾಹꣳ ಶಮೀಗರ್ಭಾಜ್ಜನಯನ್, ಯೋ ಮಯೋಭೂಃ ॥ ಅಯಂ ತೇ ಯೋನಿರ್​ ಋತ್ವಿಯೋ ಯತೋ ಜಾತೋ ಅರೋಚಥಾಃ । ತಂ ಜಾನನ್ನಗ್ನ ಆ ರೋಹಾಥಾ ನೋ ವರ್ಧಯಾ ರಯಿಮ್ ಏತಾಭ್ಯಾಮರಣೀ ನಿಷ್ಟಪ್ಯ । ನಿಷ್ಟಪನೇ ಕೃತೇ ಅಗ್ನಿಮನುಗಮಯತಿ । ಅಗ್ನೀ ರಕ್ಷಾꣳಸಿ ಸೇಧತಿ ಶುಕ್ರಶೋಚಿರಮರ್ತ್ಯಃ । ಶುಚಿಃ ಪಾವಕ ಈಡ್ಯಃ ಅರಣೀ ಅಭಿಮಂತ್ರ್ಯ । ಯಜಮಾನಃ - ಮಹೀ ವಿಶ್ಪತ್ನೀ ಸದನೇ ಋತಸ್ಯಾರ್ವಾಚೀ ಏತಂ ಧರುಣೇ ರಯೀಣಾಮ್ । ಅಂತರ್ವತ್ನೀ ಜನ್ಯಂ ಜಾತವೇದಸಮಧ್ವರಾಣಾಂ ಜನಯಥಃ ಪುರೋಗಾಮ್ ಅರಣೀ ಅಹ್ರಿಯಮಾಣೇ ಪ್ರತೀಕ್ಷತೇ ।</p>
<p>ಯಜಮಾನೇನ ಅರಣ್ಯೋಃ ಗ್ರಹಣಮ್ :-</p>
<p>ಅಧ್ವರ್ಯುಃ - ದೋಹ್ಯಾ ಚ ತೇ ದುಗ್ಧಭೃಚ್ಚೋರ್ವರೀತೇ ತೇ ಭಾಗಧೇಯಂ ಪ್ರಯಚ್ಛಾಮಿ ಯಜಮಾನಾಯ ಪ್ರಯಚ್ಛತಿ । ಯಜಮಾನಃ - ಆ ರೋಹತಂ ದಶತꣳ ಶಕ್ವರೀರ್ಮಮ ಋತೇನಾಗ್ನ ಆಯುಷಾ ವರ್ಚಸಾ ಸಹ । ಜ್ಯೋಗ್ಜೀವಂತ ಉತ್ತರಾಮುತ್ತರಾꣳ ಸಮಾಂ ದರ್ಶಮಹಂ ಪೂರ್ಣಮಾಸಂ ಯಜ್ಞಂ ಯಥಾ ಯಜೈ ಹಸ್ತದ್ವಯೇನ ಪ್ರತಿಗೃಹ್ಯ । ಋತ್ವಿಯವತೀ ಸ್ಥೋ ಅಗ್ನಿರೇತಸೌ ಗರ್ಭಂ ದಧಾಥಾಂ ತೇ ವಾಮಹಂ ದಧೇ । ತಥ್ಸತ್ಯಂ ಯದ್ವೀರಂ ಬಿಭೃಥೋ ವೀರಂ ಜನಯಿಷ್ಯಥಃ । ತೇ ಮತ್ಪ್ರಾತಃ ಪ್ರ ಜನಿಷ್ಯೇಥೇ ತೇ ಮಾ ಪ್ರಜಾತೇ ಪ್ರ ಜನಯಿಷ್ಯಥಃ । ಪ್ರಜಯಾ ಪಶುಭಿರ್ಬಹ್ಮವರ್ಚಸೇನ ಸುವರ್ಗೇ ಲೋಕೇ ಪ್ರತಿಗೃಹ್ಯಾಭಿಮಂತ್ರಯತೇ । ಮಯಿ ಗೃಹ್ಣಾಮ್ಯಗ್ರೇ ಅಗ್ನಿꣳ ರಾಯಸ್ಪೋಷಾಯ ಸುಪ್ರಜಾಸ್ತ್ವಾಯ ಸುವೀರ್ಯಾಯ । ಮಯಿ ಪ್ರಜಾಂ ಮಯಿ ವರ್ಚೋ ದಧಾಮ್ಯರಿಷ್ಟಾಸ್ಸ್ಯಾಮ ತನುವಾ ಸುವೀರಾಃ ॥ ಯೋ ನೋ ಅಗ್ನಿಃ ಪಿತರೋ ಹೃತ್ಸ್ವಂತರಮರ್ತ್ಯೋ ಮರ್ತ್ಯಾꣳ ಆವಿವೇಶ । ತಮಾತ್ಮನ್ ಪರಿ ಗೃಹ್ಣೀಮಹೇ ವಯಂ ಮಾ ಸೋ ಅಸ್ಮಾꣳ ಅವಹಾಯ ಪರಾಗಾತ್ ಉಭೌ ಜಪತಃ ।</p>
<p>ವೇದಿಸಂಸ್ಕಾರಃ :-</p>
<p>ಅಧ್ವರ್ಯುಃ - ಅಪೇತ ವೀತ ವಿ ಚ ಸರ್ಪತಾಽತೋ ಯೇಽತ್ರ ಸ್ಥ ಪುರಾಣಾ ಯೇ ಚ ನೂತನಾಃ । ಅದಾದಿದಂ ಯಮೋಽವಸಾನಂ ಪೃಥಿವ್ಯಾ ಅಕ್ರನ್ನಿಮಂ ಪಿತರೋ ಲೋಕಮಸ್ಮೈ ಗಾರ್ಹಪತ್ಯಾಯತನಮುದ್ಧತ್ಯ । ಅಪ ಉಪಸ್ಪೃಶ್ಯ । ಶನ್ನೋ ದೇವೀರಭಿಷ್ಟಯ ಆಪೋ ಭವಂತು ಪೀತಯೇ । ಶಂ ಯೋರಭಿ ಸ್ರವಂತು ನಃ ಅದ್ಭಿರವೋಕ್ಷ್ಯ । ಏವಂ ದಕ್ಷಿಣಾಗ್ನೇರಾವಹವನೀಯಸ್ಯ ಸಭ್ಯಾವಸಥ್ಯಯೋಶ್ಚ । ಏವಮನುಪೂರ್ವಾಣ್ಯೇವೈಷ್ವತ ಊರ್ಧ್ವಂ ಕರ್ಮಾಣಿ ಕ್ರಿಯಂತೇ ।</p>
<p>ಆಯತನೇಷು ಪಾರ್ಥಿವಸಂಭಾರಾಣಾಂ ನಿವಪನಮ್ :-</p>
<p>ಸಿಕತಾನಾಮರ್ಧಂ ದ್ವೈಧಂ ವಿಭಜ್ಯ ಅರ್ಧಂ ಗಾರ್ಹಪತ್ಯಾಯತನೇ ನಿವಪತ್ಯರ್ಧಂ ದಕ್ಷಿಣಾಗ್ನೇಃ ಶಿಷ್ಟಾರ್ಧ-ಮಾಹವನೀಯಸ್ಯ । ಏತೇನೈವ ಕಲ್ಪೇನ ಸರ್ವಾನ್ ಪಾರ್ಥಿವಾನ್ ಸಂಭಾರಾನ್ನಿವಪತಿ । ಅಗ್ನೇರ್ಭಸ್ಮಾಸ್ಯಗ್ನೇಃ ಪುರೀಷಮಸಿ ಸಿಕತಾನ್ನಿವಪತಿ । ಸಂಜ್ಞಾನಮಸಿ ಕಾಮಧರಣಂ ಮಯಿ ತೇ ಕಾಮಧರಣಂ ಭೂಯಾತ್ ಊಷಾನ್ । ತಾನ್ನಿವಪನ್ ಯದದಶ್ಚಂದ್ರಮಸಿ ಕೃಷ್ಣಂ ತದಿಹಾಸ್ತು ಮನಸಾ ಧ್ಯಾಯತಿ । ಉದೇಹ್ಯಗ್ನೇ ಅಧಿ ಮಾತುಃ ಪೃಥಿವ್ಯಾ ವಿಶ ಆವಿಶ ಮಹತಸ್ಸಧಸ್ಥಾತ್ । ಆಖುನ್ತ್ವಾ ಯೇ ದಧಿರೇ ದೇವಯನ್ತೋ ಹವ್ಯವಾಹಂ ಭುವನಸ್ಯ ಗೋಪಾಮ್ ಆಖುಕರೀಷಮ್ । ಯತ್ಪೃಥಿವ್ಯಾ ಅನಾಮೃತꣳ ಸಂ ಬಭೂವ ತ್ವೇ ಸಚಾ । ತದಗ್ನಿರಗ್ನಯೇ ದದಾತ್ತಸ್ಮಿನ್ನಾಧೀಯತಾಮಯಮ್ ಗಾರ್ಹಪತ್ಯಾಯತನೇ ವಲ್ಮೀಕವಪಾಂ ನಿವಪತಿ । ಯದಂತರಿಕ್ಷಸ್ಯಾನಾಮೃತꣳ ಸಂ ಬಭೂವ ತ್ವೇ ಸಚಾ । ತದಗ್ನಿರಗ್ನಯೇ ದದಾತ್ತಸ್ಮಿನ್ನಾಧೀಯತಾ-ಮಯಮ್ ದಕ್ಷಿಣಾಗ್ನೇಃ । ಯದ್ದಿವೋಽನಾಮೃತꣳ ಸಂ ಬಭೂವ ತ್ವೇ ಸಚಾ । ತದಗ್ನಿರಗ್ನಯೇ ದದಾತ್ತಸ್ಮಿನ್ನಾಧೀಯತಾಮಯಮ್ ಆಹವನೀಯಸ್ಯ । ಉತ್ಸಮುದ್ರಾನ್ಮಧುಮಾꣳ ಊರ್ಮಿರಾಗಾ-ತ್ಸಾಮ್ರಾಜ್ಯಾಯ ಪ್ರತರಾನ್ದಧಾನಾಃ । ಅಮೀ ಚ ಯೇ ಮಘವಾನೋ ವಯಂ ಚೇಷಮೂರ್ಜಂ ಮಧುಮತ್ಸಂಭರೇಮ ಸೂದಮ್ । ಇಯತ್ಯಗ್ರ ಆಸೀಃ ವರಾಹ ವಿಹತಮ್ । ಅದೋ ದೇವೀ ಪ್ರಥಮಾನಾ ಪೃಥಗ್ಯದ್ದೇವೈರ್ನ್ಯುಪ್ತಾ ವ್ಯಸರ್ಪೋ ಮಹಿತ್ವಾ । ಅದೃꣳಹಥಾಶ್ಶರ್ಕರಾಭಿಸ್ತ್ರಿವಿಷ್ಟಪ್ಯಜಯೋ ಲೋಕಾನ್ಪ್ರದಿಶಶ್ಚತಸ್ರಃ ಪಾಪ್ಮನ್ ಶರ್ಕರಾಃ । ದ್ವೇಷ್ಯಂ ಮನಸಾ ಧ್ಯಾಯತಿ । ಋತಗ್ಗ್ ಸ್ತೃಣಾಮಿ ಪುರೀಷಂ ಪೃಥಿವ್ಯಾಮೃತೇಧ್ಯಗ್ನಿಮಾ ದಧೇ । ಸತ್ಯೇಧ್ಯಗ್ನಿಮಾದಧೇ ನಿವಪನಕ್ರಮೇಣಾಯತನೇಷು ಸಂಭಾರಾನನು ವ್ಯೂಹತಿ ।</p>
<p>ವಾನಸ್ಪತ್ಯಸಂಭಾರಾಣಾಂ ನಿವಪನಮ್ :-</p>
<p>ಸಂ ಯಾ ವಃ ಪ್ರಿಯಾಸ್ತನುವಸ್ಸಂ ಪ್ರಿಯಾ ಹೃದಯಾನಿ ವಃ । ಆತ್ಮಾವೋ ಅಸ್ತು ಸಂ ಪ್ರಿಯಸ್ಸಂ ಪ್ರಿಯಾ ಸ್ತನುವೋ ಮಮ ॥ ಸಂ ವಸ್ಸೃಜಾಮಿ ಹೃದಯಾನಿ ಸꣳ ಸೃಷ್ಟಂ ಮನೋ ಅಸ್ತು ವಃ । ಸꣳ ಸೃಷ್ಟಃ ಪ್ರಾಣೋ ಅಸ್ತು ವಃ ದ್ವಾಭ್ಯಾಂ ವಾನಸ್ಪತ್ಯಾನ್ ಸꣳಸೃಜ್ಯ । ಸಿಕತಾವದ್ವಿಭ್ಯಜ್ಯ ನಿವಪತಿ ಇತಃ ಪ್ರಥಮಂ ಜಜ್ಞೇ ಅಗ್ನಿಸ್ಸ್ವಾದ್ಯೋನೇರಧಿ ಜಾತವೇದಾಃ । ಸ ಗಾಯತ್ರಿಯಾ ತ್ರಿಷ್ಟುಭಾ ಜಗತ್ಯಾ ದೇವೇಭ್ಯೋ ಹವ್ಯಂ ವಹತು ಪ್ರಜಾನನ್ ಇತ್ಯೇತಯಾ ।</p>
<p>ಹಿರಣ್ಯನಿವಪನಮ್ :-</p>
<p>ಯಾಸ್ತೇ ಶಿವಾಸ್ತನುವೋ ಜಾತವೇದೋ ಯಾ ಅಂತರಿಕ್ಷೇ ದಿವಿ ಯಾ ಪೃಥಿವ್ಯಾಮ್ । ತಾಭಿಸ್ಸಂಭೂಯ ಸಗಣಸ್ಸಜೋಷಾ ಹಿರಣ್ಯಯೋನಿರ್ವಹ ಹವ್ಯಮಗ್ನೇ ಗಾರ್ಹಪತ್ಯಾಯತನೇ ಸೌವರ್ಣಂ ಹಿರಣ್ಯಶಕಲಮುತ್ತರತಃ ಸಂಭಾರೇಷೂಪಾಸ್ಯತಿ । ಚಂದ್ರಮಗ್ನಿಂ ಚಂದ್ರರಥꣳ ಹರಿತ್ವಚಂ ವೈಶ್ವಾನರಮಪ್ಸುಷದꣳ ಸುವರ್ವಿದಮ್ । ವಿಗಾಹನ್ತೂರ್ಣಿಂ ತವಿಷೀಭಿರಾವೃತಂ ಭೂರ್ಣಿಂ ದೇವಾಸ ಇಹ ಸುಶ್ಶ್ರಿಯಂ ದಧುಃ ಉಪಾಸ್ತಮಭಿ-ಮಂತ್ರಯತೇ । ದ್ವೇಷ್ಯಾಯ ರಜತಂ ಪ್ರಯಚ್ಛತಿ । ಪಾಪ್ಮನೇ ರಜತಂ ನಿರಸ್ಯಾಪ ಉಪಸ್ಪೃಶ್ಯ । ಯದಿ ದ್ವೇಷ್ಯಂ ನಾಧಿಗಚ್ಛೇದ್ಯಾಂ ದಿಶಂ ದ್ವೇಷ್ಯಃ ಸ್ಯಾತ್ತಾಂ ದಿಶಂ ನಿರಸ್ಯೇತ್ । ಏವಂ ಸರ್ವೇಷೂಪಾಸ್ಯ ಕರೋತಿ ।</p>
<p>ಅಗ್ನಿಮಂಥನಮ್ :-</p>
<p>ಬ್ರಾಹ್ಮೌದನಿಕಾತ್ ಭಸ್ಮಾಪೋಹ್ಯ, ತಸ್ಮಿಞ್ಛಮೀಗರ್ಭಾದಗ್ನಿಂ ಮಂಥತಿ । ಉದ್ಯಥ್ಸು ರಶ್ಮಿಷು ದಶಹೋತ್ರಾರಣೀ ಸಮವದಧಾತಿ । ಚಿತ್ತಿ ಸ್ಸ್ರುಕ್ । ಚಿತ್ತಮಾಜ್ಯಮ್ । ವಾಗ್ವೇದಿಃ । ಆಧೀತಂ ಬರ್ಹಿಃ । ಕೇತೋ ಅಗ್ನಿಃ । ವಿಜ್ಞಾತಮಗ್ನಿಃ । ವಾಕ್ಪತಿರ್ಹೋತಾ । ಮನ ಉಪವಕ್ತಾ । ಪ್ರಾಣೋ ಹವಿಃ । ಸಾಮಾಧ್ವರ್ಯುಃ ॥ ಸಹಾಗ್ನೇರಗ್ನಿನಾ ಜಾಯಸ್ವ ಸಹ ರಯ್ಯಾ ಸಹ ಪುಷ್ಟ್ಯಾ ಸಹ ಪ್ರಜಯಾ ಸಹ ಪಶುಭಿಸ್ಸಹ ಬ್ರಹ್ಮವರ್ಚಸೇನ । ಉಪತಿಷ್ಠತ್ಯಶ್ವೇಽಗ್ನಿಂ ಮಂಥತಿ । ಮಥ್ಯಮಾನೇ ಶಕ್ತೇಃ ಸಾಂಕೃತೇಸ್ಸಾಮ ಗಾಯತಿ೧ । ಧೂಮೇ ಜಾತೇ ಗಾಧಿನಃ ಕೌಶಿಕಸ್ಯ೨ । ಅರಣ್ಯೋರ್ನಿಹಿತೋ ಜಾತವೇದಾ ಇತಿ ಚ೩ । ಬಲವತಿ ಜಾತೇ ಉಪಾವರೋಹ ಜಾತವೇದಃ ಪುನಸ್ತ್ವಂ ದೇವೇಭ್ಯೋ ಹವ್ಯಂ ವಹ ನಃ ಪ್ರಜಾನನ್ । ಆಯುಃ ಪ್ರಜಾꣳ ರಯಿಮಸ್ಮಾಸು ಧೇಹ್ಯಜಸ್ರೋ ದೀದಿಹಿ ನೋ ದುರೋಣೇ ನಿರ್ವರ್ತ್ಯಮಾನಮಭಿಮಂತ್ರಯತೇ ಯಜಮಾನಃ । ಅತ್ರ ಚತುರ್ಹೋತೄನ್ ಯಜಮಾನಂ ವಾಚಯತಿ । ಚಿತ್ತಿಃ ಪೃಥಿವ್ಯಗ್ನಿಃ ಸೂರ್ಯಂ ತೇ ಚಕ್ಷುರ್ಮಹಾಹವಿರ್ಹೋತಾ</p>
<p>ಚಿತ್ತಿ ಸ್ಸ್ರುಕ್ । ಚಿತ್ತಮಾಜ್ಯಮ್ । ವಾಗ್ವೇದಿಃ । ಆಧೀತಂ ಬರ್ಹಿಃ । ಕೇತೋ ಅಗ್ನಿಃ । ವಿಜ್ಞಾತಮಗ್ನಿಃ । ವಾಕ್ಪತಿರ್ಹೋತಾ । ಮನ ಉಪವಕ್ತಾ । ಪ್ರಾಣೋ ಹವಿಃ । ಸಾಮಾಧ್ವರ್ಯುಃ । ವಾಚಸ್ಪತೇ ವಿಧೇ ನಾಮನ್ । ವಿಧೇಮ ತೇ ನಾಮ । ವಿಧೇಸ್ತ್ವಮಸ್ಮಾಕಂ ನಾಮ । ವಾಚಸ್ಪತಿಃ ಸೋಮಂ ಪಿಬತು । ಆಸ್ಮಾಸು ನೃಮ್ಣಂ ಧಾತ್ಸ್ವಾಹಾ ॥</p>
<p>ಪೃಥಿವೀ ಹೋತಾ । ದ್ಯೌರಧ್ವರ್ಯುಃ । ರುದ್ರೋಽಗ್ನೀತ್ । ಬೃಹಸ್ಪತಿರುಪವಕ್ತಾ । ವಾಚಸ್ಪತೇ ವಾಚೋ ವೀರ್ಯೇಣ । ಸಂಭೃತತಮೇನಾಯಕ್ಷ್ಯಸೇ । ಯಜಮಾನಾಯ ವಾರ್ಯಮ್ । ಆ ಸುವಸ್ಕರಸ್ಮೈ । ವಾಚಸ್ಪತಿಸ್ಸೋಮಂ ಪಿಬತಿ । ಜಜನದಿಂದ್ರಮಿಂದ್ರಿಯಾಯ ಸ್ವಾಹಾ ॥</p>
<p>ಅಗ್ನಿರ್ಹೋತಾ । ಅಶ್ವಿನಾಧ್ವರ್ಯೂ । ತ್ವಷ್ಟಾಗ್ನೀತ್ । ಮಿತ್ರ ಉಪವಕ್ತಾ । ಸೋಮಸ್ಸೋಮಸ್ಯ ಪುರೋಗಾಃ । ಶುಕ್ರಶ್ಶುಕ್ರಸ್ಯ ಪುರೋಗಾಃ । ಶ್ರಾತಾಸ್ತ ಇಂದ್ರ ಸೋಮಾಃ । ವಾತಾಪೇರ್ಹವನಶ್ರುತ-ಸ್ಸ್ವಾಹಾ ॥</p>
<p>ಸೂರ್ಯಂ ತೇ ಚಕ್ಷುಃ । ವಾತಂ ಪ್ರಾಣಃ । ದ್ಯಾಂ ಪೃಷ್ಠಮ್ । ಅಂತರಿಕ್ಷಮಾತ್ಮಾ । ಅಂಗೈರ್ಯಜ್ಞಮ್ । ಪೃಥಿವೀꣳ ಶರೀರೈಃ । ವಾಚಸ್ಪತೇಽಚ್ಛಿದ್ರಯಾ ವಾಚಾ । ಅಚ್ಛಿದ್ರಯಾ ಜುಹ್ವಾ । ದಿವಿ ದೇವಾವೃಧꣳ ಹೋತ್ರಾ ಮೇರಯಸ್ವ ಸ್ವಾಹಾ ॥</p>
<p>ಮಹಾಹವಿರ್ಹೋತಾ । ಸತ್ಯಹವಿರಧ್ವರ್ಯುಃ । ಅಚ್ಯುತಪಾಜಾ ಅಗ್ನೀತ್ । ಅಚ್ಯುತಮನಾ ಉಪವಕ್ತಾ । ಅನಾಧೃಷ್ಯಶ್ಚಾಽಪ್ರತಿಧೃಷ್ಯಶ್ಚ ಯಜ್ಞಸ್ಯಾಭಿಗರೌ । ಅಯಾಸ್ಯ ಉದ್ಗಾತಾ । ವಾಚಸ್ಪತೇ ಹೃದ್ವಿಧೇ ನಾಮನ್ । ವಿಧೇಮ ತೇ ನಾಮ । ವಿಧೇಸ್ತ್ವಮಸ್ಮಾಕನ್ನಾಮ । ವಾಚಸ್ಪತಿಸ್ಸೋಮಮಪಾತ್ । ಮಾ ದೈವ್ಯಸ್ತಂತುಶ್ಛೇದಿ ಮಾ ಮನುಷ್ಯಃ । ನಮೋ ದಿವೇ । ನಮಃ ಪೃಥಿವ್ಯೈ ಸ್ವಾಹಾ ॥</p>
<p>ಅಜನ್ನಗ್ನಿಃ ಪೂರ್ವಃ ಪೂರ್ವೇಭ್ಯಃ ಪವಮಾನಶ್ಶುಚಿಃ ಪಾವಕ ಈಡ್ಯಃ ಜಾತಮಭಿಮಂತ್ರ್ಯ । ಜಾತೇ ಯಜಮಾನೋ ವರಂ ದದಾತಿ । ಅಧ್ವರ್ಯೋ ವರಂ ತೇ ದದಾಮಿ । ಪ್ರತಿಗೃಹ್ಣಾಮಿ ಇತಿ ಪ್ರತಿವಚನಮ್ । ಜಾತಂ ಯಜಮಾನೋಽಭಿಪ್ರಾಣಿತಿ । ಪ್ರಜಾಪತೇಸ್ತ್ವಾ ಪ್ರಾಣೇನಾಭಿ ಪ್ರಾಣಿಮಿ ಪೂಷ್ಣಃ ಪೋಷೇಣ ಮಹ್ಯಂ ದೀರ್ಘಾಯುತ್ವಾಯ ಶತ ಶಾರದಾಯ ಶತꣳ ಶರದ್ಭ್ಯ ಆಯುಷೇ ವರ್ಚಸೇ ಜೀವಾತ್ವೈ ಪುಣ್ಯಾಯ ಉಪರ್ಯಗ್ನೇರುಚ್ಛ್ವಸಿತಿ । ಅಜೀಜನನ್ನಮೃತಂ ಮರ್ತ್ಯಾಸೋಽಸ್ರೇಮಾಣಂ ತರಣಿಂ ವೀಡುಜಂಭಮ್ । ದಶ ಸ್ವಸಾರೋ ಅಗ್ರುವಸ್ಸಮೀಚೀಃ ಪುಮಾꣳಸಂ ಜಾತಮಭಿ ಸꣳ ರಭಂತಾಮ್ ಜಾತಮಧ್ವರ್ಯು-ರಂಜಲಿನಾಽಽಭಿಗೃಹ್ಯ । ಸಮ್ರಾಡಸಿ ವಿರಾಡಸಿ ಸಾರಸ್ವತೌ ತ್ವೋತ್ಸೌ ಸಮಿನ್ಧಾತಾಮನ್ನಾದಂ ತ್ವಾಽನ್ನಪತ್ಯಾಯ ಉಪಸಮಿಧ್ಯ ।</p>
<p>ಗಾರ್ಹಪತ್ಯಾಧಾನಮ್ :-</p>
<p>ಅಥೈನಂ ಪ್ರಾಂಚಮುದ್ಧೃತ್ಯ ಆಸೀನಸ್ಸರ್ವೇಷಾಂ ಮನ್ತ್ರಾಣಾಮನ್ತೇನ ರಥಂತರೇ೧ ಗೀಯಮಾನೇ ಯಜ್ಞಾಯಜ್ಞಿಯೇ ಚ,೨ ಯಥರ್ಷ್ಯಾಧಾನೇನ ಪ್ರಥಮಯಾ ವ್ಯಾಹೃತ್ಯಾ ದ್ವಾಭ್ಯಾಂ ವಾ, ಪ್ರಥಮಾಭ್ಯಾಂ ಚ ಸರ್ಪರಾಜ್ಞೀಭ್ಯಾಂ ಪ್ರಥಮೇನ ಚ ಘರ್ಮಶಿರಸಾ । ಅಂಗಿರಸಾನ್ತ್ವಾ ದೇವಾನಾಂ ವ್ರತಪತೇ ವ್ರತೇನಾದಧಾಮಿ । ಭೂಃ । ಭುವಃ । ಭೂಮಿರ್ಭೂಮ್ನಾ ದ್ಯೌರ್ವರಿಣಾಂತರಿಕ್ಷಂ ಮಹಿತ್ವಾ । ಉಪಸ್ಥೇ ತೇ ದೇವ್ಯದಿತೇಽಗ್ನಿಮನ್ನಾದಮನ್ನಾದ್ಯಾಯಾದಧೇ ॥ ಆಯಂ ಗೌಃ ಪೃಶ್ನಿರಕ್ರಮೀದಸನನ್ಮಾತರಂ ಪುನಃ । ಪಿತರಂ ಚ ಪ್ರಯನ್ಥ್ಸುವಃ ॥ ಘರ್ಮಃ ಶಿರಸ್ತದಯಮಗ್ನಿಃ । ಸಂಪ್ರಿಯಃ ಪಶುಭಿರ್ಭುವತ್ । ಛರ್ದಿಸ್ತೋಕಾಯ ತನಯಾಯ ಯಚ್ಛ । ನ ಯಜಮಾನಃ । ಯಾಸ್ತೇ ಶಿವಾಸ್ತನುವೋ ಜಾತವೇದೋ ಯಾ ಅಂತರಿಕ್ಷ ಉತ ಪಾರ್ಥಿವೀರ್ಯಾಃ । ತಾಭಿಸ್ಸಂಭೂಯ ಸಗಣಸ್ಸಜೋಷಾ ಹಿರಣ್ಯಯೋನಿರ್ವಹ ಹವ್ಯಮಗ್ನೇ । ಪ್ರಾಣಂ ತ್ವಾಮೃತ ಆದಧಾಮ್ಯನ್ನಾದಮನ್ನಾದ್ಯಾಯ ಗೋಪ್ತಾರಂ ಗುಪ್ತ್ಯೈ । ದಿವಸ್ತ್ವಾ ವೀರ್ಯೇಣ ಪೃಥಿವೈ ಮಹಿಮ್ನಾಂತರಿಕ್ಷಸ್ಯ ಪೋಷೇಣ ಪಶೂನಾಂ ತೇಜಸಾ ಸರ್ವಪಶುಮಾದಧೇ । ಅಗ್ನೇ ಗೃಹಪತೇಽಹೇ ಬುಧ್ನಿಯ ಪರಿಷದ್ಯ ದಿವಃ ಪೃಥಿವ್ಯಾಃ ಪರ್ಯಂತರಿಕ್ಷಾಲ್ಲೋಕಂ ವಿಂದ ಯಜಮಾನಾಯ ಪೃಥಿವ್ಯಾಸ್ತ್ವಾ ಮೂರ್ಧನ್ಥ್ಸಾದಯಾಮಿ ಯಜ್ಞಿಯೇ ಲೋಕೇ ಯೋ ನೋ ಅಗ್ನೇ ನಿಷ್ಟ್ಯೋ ಯೋ ನಿಷ್ಟ್ಯೋಽಭಿದಾಸತೀ-ದಮಹಂ ತಂ ತ್ವಯಾಭಿ ನಿದಧಾಮಿ ಸಂಭಾರೇಷು ನಿದಧಾತಿ । ಸುಗಾರ್ಹಪತ್ಯೋ ವಿದಹನ್ನರಾತೀರುಷಸಃ ಶ್ರೇಯಸೀ ಶ್ರೇಯಸೀರ್ದಧತ್ । ಅಗ್ನೇ ಸಪತ್ನಾꣳ ಅಪ ಬಾಧಮಾನೋ ರಾಯಸ್ಪೋಷಮಿಷಮೂರ್ಜ-ಮಸ್ಮಾಸು ಧೇಹಿ ಆಧೀಯಮಾನಮಭಿಮಂತ್ರಯತೇ ಯಜಮಾನಃ । ಘರ್ಮಶಿರಾಂಸಿ ಚೈನಮಧ್ವರ್ಯು-ರ್ವಾಚಯತಿ । ಘರ್ಮಶ್ಶಿರಸ್ತದಯಮಗ್ನಿಃ । ಸಂಪ್ರಿಯಃ ಪಶುಭಿರ್ಭುವತ್ । ಛರ್ದಿಸ್ತೋಕಾಯ ತನಯಾಯ ಯಚ್ಛ ॥ ವಾತಃ ಪ್ರಾಣಸ್ತದಯಮಗ್ನಿಃ । ಸಂ ಪ್ರಿಯಃ ಪಶುಭಿರ್ಭುವತ್ । ಸ್ವದಿತಂ ತೋಕಾಯ ತನಯಾಯ ಪಿತುಂ ಪಚ ॥ ಪ್ರಾಚೀಮನು ಪ್ರದಿಶಂ ಪ್ರೇಹಿ ವಿದ್ವಾನ್ । ಅಗ್ನೇರಗ್ನೇ ಪುರೋ ಅಗ್ನಿರ್ಭವೇಹ । ವಿಶ್ವಾ ಆಶಾ ದೀದ್ಯಾನೋ ವಿಭಾಹಿ । ಊರ್ಜಂ ನೋ ಧೇಹಿ ದ್ವಿಪದೇ ಚತುಷ್ಪದೇ ॥ ಅರ್ಕಶ್ಚಕ್ಷುಸ್ತದಸೌ ಸೂರ್ಯಸ್ತದಯಮಗ್ನಿಃ । ಸಂಪ್ರಿಯಃ ಪಶುಭಿರ್ಭುವತ್ । ಯತ್ತೇ ಶುಕ್ರ ಶುಕ್ರಂ ವರ್ಚಶ್ಶುಕ್ರಾ ತನೂಃ । ಶುಕ್ರಂ ಜ್ಯೋತಿರಜಸ್ರಮ್ । ತೇನ ಮೇ ದೀದಿಹಿ ತೇನ ತ್ವಾ ದಧೇ । ಅಗ್ನಿನಾಗ್ನೇ ಬ್ರಹ್ಮಣಾ ॥ ನಾಹಿತಮನಭಿಹುತಮಗ್ನಿಮುಪಸ್ಪೃಶತಿ ।</p>
<p>ಓಷಧಿಹೋಮಃ :-</p>
<p>ಆಜ್ಯೇನೌಷಧೀಭಿಶ್ಚ ಶಮಯಿತವ್ಯಃ । ಸರ್ವೌಷಧೀರಾಜ್ಯಮಿಶ್ರಾಃ ಕೃತ್ವಾ ಜುಹ್ವಾಮವಧಾಯ । ಯಾ ತೇ ಅಗ್ನೇ ಪಶುಷು ಪವಮಾನಾ ಪ್ರಿಯಾ ತನೂರ್ಯಾ ಪೃಥಿವ್ಯಾಂ ಯಾಗ್ನೌ ಯಾ ರಥಂತರೇ ಯಾ ಗಾಯತ್ರೇ ಛಂದಸಿ ತಾಂ ತ ಏತೇನಾವಯಜೇ ಸ್ವಾಹಾ । ಅಗ್ನಯೇ ಪವಮಾನಾಯೈ ಪ್ರಿಯಾಯೈ ತನ್ವಾ ಇದಮ್ । ಯಾ ತೇ ಅಗ್ನೇಽಪ್ಸು ಪಾವಕಾ ಪ್ರಿಯಾ ತನೂರ್ಯಾ ಅನ್ತರಿಕ್ಷೇ ಯಾ ವಾಯೌ ಯಾ ವಾಮದೇವ್ಯೇ ಯಾ ತ್ರೈಷ್ಟುಭೇ ಛಂದಸಿ ತಾಂ ತ ಏತೇನಾವಯಜೇ ಸ್ವಾಹಾ । ಅಗ್ನೇಃ ಪಾವಕಾಯೈ ಪ್ರಿಯಾಯೈ ತನ್ವಾ ಇದಮ್ । ಯಾ ತೇ ಅಗ್ನೇ ಸೂರ್ಯೇ ಶುಚಿಃ ಪ್ರಿಯಾ ತನೂರ್ಯಾ ದಿವಿ ಯಾಽದಿತ್ಯೇ ಯಾ ಬೃಹತಿ ಯಾ ಜಾಗತೇ ಛಂದಸಿ ತಾಂ ತ ಏತೇನಾವಯಜೇ ಸ್ವಾಹಾ । ಅಗ್ನೇಶ್ಶುಚ್ಯೈ ಪ್ರಿಯಾಯೈ ತನ್ವಾ ಇದಮ್ । ಅರ್ಧೋದಿತೇ ಸೂರ್ಯ ಆಹವನೀಯಮಾದಧಾತಿ । ಉದಿತೇ ಬ್ರಹ್ಮವರ್ಚಸಕಾಮಸ್ಯ । ಗಾರ್ಹಪತ್ಯೇ ಪ್ರಣಯನೀಯಮಾಶ್ವತ್ಥಮಿಧ್ಮಮಾದೀಪಯತಿ । ಸಿಕತಾಭಿಶ್ಚೋಪಯಮನೀರುಪಕಲ್ಪಯತೇ । ತಮುದ್ಯಚ್ಛತಿ ।</p>
<p>ಆಹವನೀಯಾರ್ಥಂ ಅಗ್ನೇಃ ಉದ್ಯಮನಮ್ :-</p>
<p>ಓಜಸೇ ಬಲಾಯ ತ್ವೋದ್ಯಚ್ಛೇ ವೃಷಣೇ ಶುಷ್ಮಾಯಾಯುಷೇ ವರ್ಚಸೇ । ಸಪತ್ನತೂರಸಿ ವೃತ್ರತೂಃ ॥ ಯಸ್ತೇ ದೇವೇಷು ಮಹಿಮಾ ಸುವರ್ಗೋ ಯಸ್ತ ಆತ್ಮಾ ಪಶುಷು ಪ್ರವಿಷ್ಟಃ । ಪುಷ್ಟಿರ್ಯಾ ತೇ ಮನುಷ್ಯೇಷು ಪಪ್ರಥೇ ತಯಾ ನೋ ಅಗ್ನೇ ಜುಷಮಾಣ ಏಹಿ ॥ ದಿವಃ ಪೃಥಿವ್ಯಾಃ ಪರ್ಯಂತರಿಕ್ಷಾ-ದ್ವಾತಾತ್ಪಶುಭ್ಯೋ ಅಧ್ಯೋಷಧೀಭ್ಯಃ । ಯತ್ರ ಯತ್ರ ಜಾತವೇದಸ್ಸಂಬಭೂಥ ತತೋ ನೋ ಅಗ್ನೇ ಜುಷಮಾಣ ಏಹಿ ॥ ಉದು ತ್ವಾ ವಿಶ್ವೇ ದೇವಾ ಅಗ್ನೇ ಭರಂತು ಚಿತ್ತಿಭಿಃ । ಸ ನೋ ಭವ ಶಿವತಮಃ ಸುಪ್ರತೀಕೋ ವಿಭಾವಸುಃ ಏತಾಭಿಶ್ಚತಸೃಭಿರುಪರೀವಾಗ್ನಿಮುದ್ಯಚ್ಛತಿ । ಉದ್ಯತಮುಪಯತಂ ಧಾರಯತಿ । ಅಥಾಶ್ವಸ್ಯ ದಕ್ಷಿಣೇ ಕರ್ಣೇ ನಿಹಿತಮುಖಂ ಯಜಮಾನಮಗ್ನಿತನೂರ್ವಾಚಯತಿ । ಯಾ ವಾಜಿನ್ನಗ್ನೇಃ ಪಶುಷು ಪವಮಾನಾ ಪ್ರಿಯಾಸ್ತನೂಸ್ತಾಮಾವಹ । ಯಾ ವಾಜಿನ್ನಗ್ನೇರಪ್ಸು ಪಾವಕಾ ಪ್ರಿಯಾಸ್ತನೂಸ್ತಾಮಾವಹ । ಯಾ ವಾಜಿನ್ನಗ್ನೇಃ ಸೂರ್ಯೇ ಶುಚಿಃ ಪ್ರಿಯಾ ತನೂಸ್ತಾಮಾವಹ । ಧಾರಯತ್ಯೇವಾಗ್ನಿಮ್ ।</p>
<p>ದಕ್ಷಿಣಾಗ್ನೇಃ ಆಧಾನಮ್ :-</p>
<p>ಅಥಾಗ್ನೀಧ್ರೋ ಲೌಕಿಕಮಗ್ನಿಮಾಹೃತ್ಯ ಮಥಿತ್ವಾ ಗಾರ್ಹಪತ್ಯಾದ್ವಾ ಊರ್ಧ್ವಜ್ಞುರಾಸೀನೋ ದಕ್ಷಿಣಮಗ್ನಿ-ಮಾದಧಾತಿ । ಯಜ್ಞಾಯಜ್ಞಿಯೇ೧ ಗೀಯಮಾನೇ ಯಥರ್ಷ್ಯಾಧಾನೇನ ದ್ವಿತೀಯಯಾ ವ್ಯಾಹೃತ್ಯಾ ತಿಸೃಭಿಃ ಸರ್ಪರಾಜ್ಞೀಭಿರ್ದ್ವಿತೀಯೇನ ಚ ಘರ್ಮಶಿರಸಾ । ಅಂಗಿರಸಾನ್ತ್ವಾ ದೇವಾನಾಂ ವ್ರತಪತೇ ವ್ರತೇನಾದಧಾಮಿ । ಭುವಃ । ಭೂಮಿರ್ಭೂಮ್ನಾ ದ್ಯೌರ್ವರಿಣಾಂತರಿಕ್ಷಂ ಮಹಿತ್ವಾ । ಉಪಸ್ಥೇ ತೇ ದೇವ್ಯದಿತೇಽಗ್ನಿಮನ್ನಾದ-ಮನ್ನಾದ್ಯಾಯಾದಧೇ ॥ ಆಯಂ ಗೌಃ ಪೃಶ್ನಿರಕ್ರಮೀದಸನನ್ಮಾತರಂ ಪುನಃ । ಪಿತರಂ ಚ ಪ್ರಯನ್ಥ್ಸುವಃ ॥ ತ್ರಿꣳಶದ್ಧಾಮ ವಿರಾಜತಿ ವಾಕ್ಪತಂಗಾಯ ಶಿಶ್ರಿಯೇ । ಪ್ರತ್ಯಸ್ಯ ವಹ ದ್ಯುಭಿಃ ॥ ನ ಯಜಮಾನಃ । ಯಾಸ್ತೇ ಶಿವಾಸ್ತನುವೋ ಜಾತವೇದೋ ಯಾ ಅಂತರಿಕ್ಷ ಉತ ಪಾರ್ಥಿವೀರ್ಯಾಃ । ತಾಭಿಸ್ಸಂಭೂಯ ಸಗಣಸ್ಸಜೋಷಾ ಹಿರಣ್ಯಯೋನಿರ್ವಹ ಹವ್ಯಮಗ್ನೇ । ವ್ಯಾನಂ ತ್ವಾಮೃತ ಆದಧಾಮ್ಯನ್ನಾದಮನ್ನಾದ್ಯಾಯ ಗೋಪ್ತಾರಂ ಗುಪ್ತ್ಯೈ । ದಿವಸ್ತ್ವಾ ವೀರ್ಯೇಣ ಪೃಥಿವೈ ಮಹಿಮ್ನಾಂತರಿಕ್ಷಸ್ಯ ಪೋಷೇಣ ಪಶೂನಾಂ ತೇಜಸಾ ಸರ್ವ ಪಶುಮಾದಧೇ । ಅಗ್ನೇಽನ್ನಪಾ ಮಯೋ ಭುವ ಸುಶೇವ ದಿವಃ ಪೃಥಿವ್ಯಾಃ ಪರ್ಯಂತರಿಕ್ಷಾ-ಲ್ಲೋಕಂ ವಿಂದ ಯಜಮಾನಾಯ ಪೃಥಿವ್ಯಾಸ್ತ್ವಾ ಮೂರ್ಧನ್ಥ್ಸಾದಯಾಮಿ ಯಜ್ಞಿಯೇ ಲೋಕೇ ಯೋ ನೋ ಅಗ್ನೇ ನಿಷ್ಟ್ಯೋ ಯೋ ನಿಷ್ಟ್ಯೋಽಭಿದಾಸತೀದಮಹಂ ತಂ ತ್ವಯಾಭಿ ನಿದಧಾಮಿ ಸಂಭಾರೇಷು ನಿದಧಾತಿ । ಪೂರ್ವವಚ್ಛಮನಹೋಮಃ ।</p>
<p>ಆಹನೀಯಾಗ್ನೇಃ ಉದ್ಧರಣಮ್ :-</p>
<p>ವಾಮದೇವ್ಯಮಭಿಗಾಯತ ಆಹವನೀಯ ಉದ್ಧ್ರಿಯಮಾಣೇ೧ । ಪ್ರಾಚೀಮನು ಪ್ರದಿಶಂ ಪ್ರೇಹಿ ವಿದ್ವಾನಗ್ನೇರಗ್ನೇ ಪುರೋ ಅಗ್ನಿರ್ಭವೇಹ । ವಿಶ್ವಾ ಆಶಾ ದೀದ್ಯಾನೋ ವಿಭಾಹ್ಯೂರ್ಜಂ ನೋ ಧೇಹಿ ದ್ವಿಪದೇ ಚತುಷ್ಪದೇ ॥ ವಿ ಕ್ರಮಸ್ವ ಮಹಾꣳ ಅಸಿ ವೇದಿಷನ್ಮಾನುಷೇಭ್ಯಃ । ತ್ರಿಷು ಲೋಕೇಷು ಜಾಗೃಹಿ ಪ್ರಜಯಾ ಚ ಧನೇನ ಚ ॥ ಇಮಾ ಉ ಮಾಮುಪ ತಿಷ್ಠನ್ತು ರಾಯ ಆಭಿಃ ಪ್ರಜಾಭಿರಿಹ ಸಂವಸೇಯ । ಇಹೋ ಇಡಾ ತಿಷ್ಠತು ವಿಶ್ವರೂಪೀ ಮಧ್ಯೇ ವಸೋರ್ದೀದಿಹಿ ಜಾತವೇದಃ ॥ ಪ್ರಾಂಚೋಽಶ್ವಪ್ರಥಮಾ ಅಭಿಪ್ರವ್ರಜನ್ತಿ । ದಕ್ಷಿಣತೋ ಬ್ರಹ್ಮಾ ರಥಂ ರಥಚಕ್ರಂ ವಾ ವರ್ತಯತಿ । ಯಾವಚ್ಚಕ್ರಂ ತ್ರಿಃ ಪರಿವರ್ತತೇ । ಷಟ್ಕೃತ್ವೋ ದ್ವೇಷ್ಯಸ್ಯ । ಜಾನುದಘ್ನೇ ಧಾರಯಮಾಣಸ್ತೃತೀಯಮಧ್ವನೋಽಗ್ನಿಂ ಹರತಿ । ನಾಭಿದಘ್ನೇ ದ್ವಿತೀಯಮಾಸ್ಯದಘ್ನೇ ತೃತೀಯಮ್ । ನ ಕರ್ಣದಘ್ನಮತ್ಯುದ್ಗೃಹ್ಣಾತಿ । ಯದ್ಯುದ್ಗೃಹ್ಯ ನಿಗೃಹ್ಣೀಯಾತ್ ಮುಖೇನ ಸಮಂ ದಧ್ಯಾತ್ । ನಾಗ್ನಿಮಾದಿತ್ಯಂ ಚ ವ್ಯವೇಯಾತ್ । ದಕ್ಷಿಣತಃ ಪರಿಗೃಹ್ಯ ಹರತಿ । ಅರ್ಧಾಧ್ವೇ ಯಜಮಾನೋ ವರಂ ದದಾತಿ । ಅಧ್ವರ್ಯೋ ವರಂ ತೇ ದದಾಮಿ । ಪ್ರತಿಗೃಹ್ಣಾಮಿ । ಅರ್ಧಾಧ್ವೇ ಹಿರಣ್ಯಂ ನಿಧಾಯ । ನಾಕೋಽಸಿ ಬ್ರಧ್ನಃ ಪ್ರತಿಷ್ಠಾ ಸಂಕ್ರಮಣಃ ಅತಿಕ್ರಾಮತಿ ।</p>
<p>ಅಶ್ವೇನಾಕ್ರಮಣಮ್ :-</p>
<p>ಆಹವನೀಯಂ ಪ್ರಾಪ್ಯ । ಪ್ರಾಂಚಮಶ್ವಮ್ । ಅಭ್ಯಸ್ಥಾದ್ವಿಶ್ವಾಃ ಪೃತನಾ ಅರಾತೀಸ್ತದಗ್ನಿರಾಹ ತದು ಸೋಮ ಆಹ । ಬೃಹಸ್ಪತಿಸ್ಸವಿತಾ ತನ್ಮ ಆಹ ಪೂಷಾ ಮಾಽಧಾತ್ ಸುಕೃತಸ್ಯ ಲೋಕೇ ದಕ್ಷಿಣೇನ ಪದೋತ್ತರತಃ ಸಂಭಾರಾನಾಕ್ರಮಯತಿ । ಯಥಾಹಿತಸ್ಯಾಗ್ನೇರಙ್ಗಾರಾಃ ಪದಮಭ್ಯವವರ್ತೇರನ್ । ಪ್ರದಕ್ಷಿಣಮಾವರ್ತಯಿತ್ವಾ । ಯದಕ್ರಂದಃ ಪ್ರಥಮಂ ಜಾಯಮಾನ ಉದ್ಯನ್ಥ್ಸಮುದ್ರಾದುತ ವಾ ಪುರೀಷಾತ್ । ಶ್ಯೇನಸ್ಯ ಪಕ್ಷಾ ಹರಿಣಸ್ಯ ಬಾಹೂ ಉಪಸ್ತುತಂ ಜನಿಮ ತತ್ತೇ ಅರ್ವನ್ ಪುನರೇವಾಕ್ರಮಯತಿ । ಪುರಸ್ತಾತ್ಪ್ರತ್ಯಂಚಮಶ್ವಂ ಧಾರಯತಿ । ಪೂರ್ವವಾಡಶ್ವೋ೧ ಭವತಿ । ತದಭಾವೇ ಅನಡ್ವಾನ್ ಪೂರ್ವವಾಡೇತಾನಿ ಕರ್ಮಾಣಿ ಕರೋತೀತಿ ಪೈಙ್ಗಾಯನಿಬ್ರಾಹ್ಮಣಂ ಭವತಿ । ಅಥ ಯಜಮಾನಃ ಶಿವಾ ಜಪತಿ ।</p>
<p>ಯೇ ತೇ ಅಗ್ನೇ ಶಿವೇ ತನುವೌ । ವಿರಾಟ್ಚ ಸ್ವರಾಟ್ಚ । ತೇ ಮಾ ವಿಶತಾಂ ತೇ ಮಾ ಜಿನ್ವತಾಮ್ ॥ ಯೇ ತೇ ಅಗ್ನೇ ಶಿವೇ ತನುವೌ । ಸಮ್ರಾಟ್ಚಾಭಿಭೂಶ್ಚ । ತೇ ಮಾ ವಿಶತಾಂ ತೇ ಮಾ ಜಿನ್ವತಾಮ್ ॥ ಯೇ ತೇ ಅಗ್ನೇ ಶಿವೇ ತನುವೌ । ವಿಭೂಶ್ಚ ಪರಿಭೂಶ್ಚ । ತೇ ಮಾ ವಿಶತಾಂ ತೇ ಮಾ ಜಿನ್ವತಾಮ್ ॥ ಯೇ ತೇ ಅಗ್ನೇ ಶಿವೇ ತನುವೌ । ಪ್ರಭ್ವೀ ಚ ಪ್ರಭೂತಿಶ್ಚ । ತೇ ಮಾ ವಿಶತಾಂ ತೇ ಮಾ ಜಿನ್ವತಾಮ್ ॥ ಯಾಸ್ತೇ ಅಗ್ನೇ ಶಿವಾಸ್ತನುವಃ । ತಾಭಿಸ್ತ್ವಾಽದಧೇ । ಯಾಸ್ತೇ ಅಗ್ನೇ ಘೋರಾಸ್ತನುವಃ । ತಾಭಿಃ ಪಾಪ್ಮಾನಂ ಗಚ್ಛ ॥ ಸ್ನಿಕ್ಚ ಸ್ನೀಹಿತಿಶ್ಚ ಸ್ನಿಹಿತಿಶ್ಚ । ಉಷ್ಣಾ ಚ ಶೀತಾ ಚ । ಉಗ್ರಾ ಚ ಭೀಮಾ ಚ । ಸದಾಮ್ನೀ ಸೇದಿರನಿರಾ । ಏತಾಸ್ತೇ ಅಗ್ನೇ ಘೋರಾಸ್ತನುವಃ । ತಾಭಿಃ ಪಾಪ್ಮಾನಂ ಗಚ್ಛ । ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಮ್ ದ್ವಿಷ್ಮಃ ।</p>
<p>ತಾಭಿರೇವೈನಂ ಪರಾಭಾವಯತ್ಯರಣ್ಯೇಽನುವಾಕ್ಯಾ ಭವಂತಿ । ಯದಿದಂ ದಿವೋ ಯದದಃ ಪೃಥಿವ್ಯಾಃ ಸಂವಿದಾನೇ ರೋದಸೀ ಸಂಬಭೂವತುಃ । ತಯೋಃ ಪೃಷ್ಠೇ ಸೀದತು ಜಾತವೇದಾಶ್ಶಂಭೂಃ ಪ್ರಜಾಭ್ಯಸ್ತನುವೇ ಸ್ಯೋನಃ ಅಗ್ನಿಮಭಿಮಂತ್ರ್ಯ ।</p>
<p>ಆಹವನೀಯಾಧಾನಮ್ :-</p>
<p>ಪುರಸ್ತಾತ್ ಪ್ರತ್ಯಙ್ತಿಷ್ಠನ್ನಾಹವನೀಯಮಾದಧಾತಿ । ಬೃಹತಿ೨ ಗೀಯಮಾನೇ ಶ್ಯೈತ೩ ವಾರವಂತೀಯಯೋ೪-ರ್ಯಜ್ಞಾಯಜ್ಞಿಯೇ೫ ಚ ಯಥರ್ಷ್ಯಾಧಾನೇನ ಸರ್ವಾಭಿರ್ವ್ಯಾಹೃತೀಭಿಸ್ಸರ್ವಾಭಿಃ ಸರ್ಪರಾಜ್ಞೀಭಿಸ್ತೃತೀಯೇನ ಚ ಘರ್ಮ ಶಿರಸಾ । ಅಂಗಿರಸಾನ್ತ್ವಾ ದೇವಾನಾಂ ವ್ರತಪತೇ ವ್ರತೇನಾದಧಾಮಿ । ಭೂರ್ಭುವಸ್ಸುವಃ । ಭೂಮಿರ್ಭೂಮ್ನಾ ದ್ಯೌರ್ವರಿಣಾಂತರಿಕ್ಷಂ ಮಹಿತ್ವಾ । ಉಪಸ್ಥೇ ತೇ ದೇವ್ಯದಿತೇಽಗ್ನಿಮನ್ನಾದಮನ್ನಾದ್ಯಾ-ಯಾದಧೇ ॥ ಆಯಂ ಗೌಃ ಪೃಶ್ನಿರಕ್ರಮೀದಸನನ್ಮಾತರಂ ಪುನಃ । ಪಿತರಂ ಚ ಪ್ರಯನ್ ಸುವಃ ॥ ತ್ರಿꣳಶದ್ಧಾಮ ವಿರಾಜತಿ ವಾಕ್ಪತಂಗಾಯ ಶಿಶ್ರಿಯೇ । ಪ್ರತ್ಯಸ್ಯ ವಹ ದ್ಯುಭಿಃ ॥ ಅಸ್ಯ ಪ್ರಾಣಾದಪಾನತ್ಯಂತ-ಶ್ಚರತಿ ರೋಚನಾ । ವ್ಯಖ್ಯನ್ಮಹಿಷಸ್ಸುವಃ ॥ ಅರ್ಕಶ್ಚಕ್ಷುಸ್ತದಸೌ ಸೂರ್ಯಸ್ತದಯಮಗ್ನಿಸ್ಸಂಪ್ರಿಯಃ ಪಶುಭಿರ್ಭುವತ್ । ಯತ್ತೇ ಶುಕ್ರ ಶುಕ್ರಂ ವರ್ಚಶ್ಶುಕ್ರಾ ತನೂಃ ಶುಕ್ರಂ ಜ್ಯೋತಿರಜಸ್ರಂ ತೇನ ಮೇ ದೀದಿಹಿ ತೇನ ತ್ವಾ ದಧೇ ಅಗ್ನಿನಾಗ್ನೇ ಬ್ರಹ್ಮಣಾ ॥ ನ ಯಜಮಾನಃ । ಯಾಸ್ತೇ ಶಿವಾಸ್ತನುವೋ ಜಾತವೇದೋ ಯಾ ಅಂತರಿಕ್ಷ ಉತ ಪಾರ್ಥಿವೀರ್ಯಾಃ । ತಾಭಿಸ್ಸಂಭೂಯ ಸಗಣಸ್ಸಜೋಷಾ ಹಿರಣ್ಯಯೋನಿರ್ವಹ ಹವ್ಯಮಗ್ನೇ ॥ ಅಪಾನಂ ತ್ವಾಽಮೃತ ಆದಧಾಮ್ಯನ್ನಾದಮನ್ನಾದ್ಯಾಯ ಗೋಪ್ತಾರಂ ಗುಪ್ತ್ಯೈ । ದಿವಸ್ತ್ವಾ ವೀರ್ಯೇಣ ಪೃಥಿವೈ ಮಹಿಮ್ನಾಂತರಿಕ್ಷಸ್ಯ ಪೋಷೇಣ ಪಶೂನಾಂ ತೇಜಸಾ ಸರ್ವ ಪಶುಮಾದಧೇ । ಅಗ್ನೇ ಸಮ್ರಾಡಜೈಕಪಾದಾಹವನೀಯ ದಿವಃ ಪೃಥಿವ್ಯಾಃ ಪರ್ಯಂತರಿಕ್ಷಾಲ್ಲೋಕಂ ವಿಂದ ಯಜಮಾನಾಯ ಪೃಥಿವ್ಯಾಸ್ತ್ವಾ ಮೂರ್ಧನ್ಥ್ಸಾದಯಾಮಿ ಯಜ್ಞಿಯೇ ಲೋಕೇ ಯೋ ನೋ ಅಗ್ನೇ ನಿಷ್ಟ್ಯೋ ಯೋ ನಿಷ್ಟ್ಯೋಽಭಿದಾಸತೀದಮಹಂ ತಂ ತ್ವಯಾಭಿ ನಿದಧಾಮಿ ಸಂಭಾರೇಷು ನಿದಧಾತಿ । ಆನಶೇ ವ್ಯಾನಶೇ ಸರ್ವಮಾಯುರ್ವ್ಯಾನಶೇ । ಅಹಂ ತ್ವದಸ್ಮಿ ಮದಸಿ ತ್ವಮೇತನ್ಮಮಾಸಿ ಯೋನಿಸ್ತವ ಯೋನಿರಸ್ಮಿ । ಮಮೈವ ಸನ್ ವಹ ಹವ್ಯಾನ್ಯಗ್ನೇ ಪುತ್ರಃ ಪಿತ್ರೇ ಲೋಕಕೃಜ್ಜಾತವೇದಃ ಆಧೀಯಮಾನಮಭಿಮಂತ್ರಯತೇ ಯಜಮಾನಃ । ಪೂರ್ವವಚ್ಛಮನ ಹೋಮಃ । ಬ್ರಹ್ಮಾಗ್ನ್ಯಾಧೇಯೇ ಸಾಮಾನಿ ಗಾಯತಿ । ಪ್ರತಿಷಿದ್ಧಾನ್ಯೇಕೇಷಾಂ । ವ್ಯಾಹೃತೀಭಿರೇವೋದ್ಗೀಥಂ ಭವತೀತಿ ವಾಜಸನೇಯಕಮ್ ।</p>
<p>ಸಮಿದಾಧಾನಮ್ :-</p>
<p>ತಿಸ್ರ ಆಶ್ವತ್ಥ್ಯಸ್ಸಮಿಧ ಏಕೈಕಸ್ಮಿನ್ನಾದಧಾತ್ಯಾಹವನೀಯೇ ವಾ ತಿಸ್ರಃ । ಅಗ್ನ ಆಯೂꣳಷಿ ಪವಸ ಆ ಸುವೋರ್ಜಮಿಷಂ ಚ ನಃ । ಆರೇ ಬಾಧಸ್ವ ದುಚ್ಛುನಾಮ್ । ಅಗ್ನಯೇ ಪವಮಾನಾಯೇದಮ್ । ಅಗ್ನೇ ಪವಸ್ವ ಸ್ವಪಾ ಅಸ್ಮೇ ವರ್ಚಸ್ಸವೀರ್ಯಮ್ । ದಧದ್ರಯಿಂ ಮಯಿ ಪೋಷಮ್ । ಅಗ್ನಯೇ ಪವಮಾನಾಯೇದಮ್ । ಅಗ್ನಿರ್​ಋಷಿಃ ಪವಮಾನಃ ಪಾಂಚಜನ್ಯಃ ಪುರೋಹಿತಃ । ತಮೀಮಹೇ ಮಹಾ ಗಯಮ್ । ಅಗ್ನಯೇ ಪವಮಾನಾಯೇದಮ್ ।</p>
<p>ಶಮೀಮಯ್ಯೋ ಘೃತಾನ್ವಕ್ತಾಸ್ತಿಸೃಭಿಃ ತಿಸ್ರ ಏಕೈಕಸ್ಮಿನ್ನಾದಧಾತ್ಯಾಹವನೀಯೇ ವಾ ತಿಸ್ರಃ । ಸಮುದ್ರಾ-ದೂರ್ಮಿರ್ಮಧುಮಾꣳ ಉದಾರದುಪಾꣳಶುನಾ ಸಮಮೃತತ್ವಮಾನಟ್ । ಘೃತಸ್ಯ ನಾಮ ಗುಹ್ಯಂ ಯದಸ್ತಿ ಜಿಹ್ವಾ ದೇವಾನಾಮಮೃತಸ್ಯ ನಾಭಿಃ । ಆದಿತ್ಯಾತ್ಮನೇ ಬ್ರಹ್ಮಣ ಇದಮ್ । ವಯನ್ನಾಮ ಪ್ರಬ್ರವಾಮಾ ಘೃತೇನಾಸ್ಮಿನ್ ಯಜ್ಞೇ ಧಾರಯಾಮಾ ನಮೋಭಿಃ । ಉಪ ಬ್ರಹ್ಮಾ ಶೃಣವಚ್ಛಸ್ಯಮಾನಂ ಚತುಃ ಶೃಂಗೋಽವಮೀದ್ಗೌರ ಏತತ್ । ಯಜ್ಞಾತ್ಮನೇ ಬ್ರಹ್ಮಣ ಇದಮ್ । ಚತ್ವಾರಿ ಶೃಙ್ಗಾ ತ್ರಯೋ ಅಸ್ಯ ಪಾದಾ ದ್ವೇ ಶೀರ್ಷೇ ಸಪ್ತ ಹಸ್ತಾಸೋ ಅಸ್ಯ । ತ್ರಿಧಾ ಬದ್ಧೋ ವೃಷಭೋ ರೋರವೀತಿ ಮಹೋ ದೇವೋ ಮರ್ತ್ಯಾꣳ ಆವಿವೇಶ ॥ ಯಜ್ಞಾತ್ಮನೇ ಬ್ರಹ್ಮಣ ಇದಮ್ ।</p>
<p>ಏವಂ ನಾನಾವೃಕ್ಷೀಯಾಃ । ಪ್ರೇದ್ಧೋ ಅಗ್ನೇ ದೀದಿಹಿ ಪುರೋ ನೋಽಜಸ್ರಯಾ ಸೂರ್ಮ್ಯಾ ಯವಿಷ್ಠ । ತಾꣳ ಶಶ್ವಂತ ಉಪಯಂತಿ ವಾಜಾಃ ಔದುಮ್ಬರೀಮ್ । ಅಗ್ನಯ ಇದಮ್ । ವಿಧೇಮ ತೇ ಪರಮೇ ಜನ್ಮನ್ನಗ್ನೇ ವಿಧೇಮ ಸ್ತೋಮೈರವರೇ ಸಧಸ್ಥೇ । ಯಸ್ಮಾದ್ಯೋನೇರುದಾರಿಥಾ ಯಜೇ ತಂ ಪ್ರತ್ವೇ ಹವೀꣳಷಿ ಜುಹುರೇ ಸಮಿದ್ಧೇ ವೈಕಂಕತೀಮ್ । ಅಗ್ನಯ ಇದಮ್ । ತಾꣳ ಸವಿತುರ್ವರೇಣ್ಯಸ್ಯ ಚಿತ್ರಾಮಾಹಂ ವೃಣೇ ಸುಮತಿಂ ವಿಶ್ವಜನ್ಯಾಮ್ । ಯಾಮಸ್ಯ ಕಣ್ವೋ ಅದುಹತ್ಪ್ರಪೀನಾꣳ ಸಹಸ್ರಧಾರಾಂ ಪಯಸಾ ಮಹೀಂ ಗಾಮ್ ಶಮೀಮಯೀಮ್ । ಸವಿತ್ರ ಇದಮ್ ।</p>
<p>ಅಗ್ನಿಹೋತ್ರಮ್ :-</p>
<p>ತತಸ್ತೂಷ್ಣೀಮಗ್ನಿಹೋತ್ರಂ ಜುಹೋತಿ । ಅಪಿ ವಾ ದ್ವಾದಶಗೃಹೀತೇನ ಸ್ರುಚಂ ಪೂರಯಿತ್ವಾ ಪ್ರಜಾಪತಿಂ ಮನಸಾ ಧ್ಯಾಯನ್ ಜುಹೋತಿ । ಸಾಗ್ನಿಹೋತ್ರಸ್ಯ ಸ್ಥಾನೇ ಭವತಿ । ಸ್ವಾಹಾ । ಪ್ರಜಾಪತಯ ಇದಮ್ ।೧</p>
<p>ಅಥ ಯಜಮಾನೋ ಘೋರಾಜಪತಿ । ಯಾಸ್ತೇ ಅಗ್ನೇ ಘೋರಾಸ್ತನುವಃ । ಕ್ಷುಚ್ಚ ತೃಷ್ಣಾ ಚ । ಅಸ್ನುಕ್ಚಾನಾಹುತಿಶ್ಚ । ಅಶನಯಾ ಚ ಪಿಪಾಸಾ ಚ । ಸೇದಿಶ್ಚಾಮತಿಶ್ಚ । ಏತಾಸ್ತೇ ಅಗ್ನೇ ಘೋರಾಸ್ತನುವಃ । ತಾಭಿಃ ಪಾಪ್ಮಾನಂ ಗಚ್ಛ । ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ॥</p>
<p>ಸ್ನಿಕ್ಚ ಸ್ನೀಹಿತಿಶ್ಚ ಸ್ನಿಹಿತಿಶ್ಚ । ಉಷ್ಣಾ ಚ ಶೀತಾ ಚ । ಉಗ್ರಾ ಚ ಭೀಮಾ ಚ । ಸದಾಮ್ನೀ ಸೇದಿರನಿರಾ । ಏತಾಸ್ತೇ ಅಗ್ನೇ ಘೋರಾಸ್ತನುವಃ । ತಾಭಿಃ ಪಾಪ್ಮಾನಂ ಗಚ್ಛ । ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ॥</p>
<p>ಪೂರ್ಣಾಹುತಿಃ, ಶಿವಾ ಜಪಶ್ಚ :-</p>
<p>ದ್ವಾದಶಗೃಹೀತೇನ ಸ್ರುಚಂ ಪೂರಯಿತ್ವಾ । ಸಪ್ತವತ್ಯಾ ಪೂರ್ಣಾಹುತಿಂ ಜುಹೋತಿ । ಸಪ್ತ ತೇ ಅಗ್ನೇ ಸಮಿಧಸ್ಸಪ್ತಜಿಹ್ವಾಸ್ಸಪ್ತ ಋಷಯಸ್ಸಪ್ತಧಾಮ ಪ್ರಿಯಾಣಿ । ಸಪ್ತ ಹೋತ್ರಾಸ್ಸಪ್ತಧಾ ತ್ವಾ ಯಜಂತಿ ಸಪ್ತ ಯೋನೀರಾಪೃಣಸ್ವಾ ಘೃತೇನ ಸ್ವಾಹಾ । ಅಗ್ನಯೇ ಸಪ್ತವತ ಇದಮ್ । ಹುತಾಯಾಂ ಯಜಮಾನೋ ವರಂ ದತ್ತ್ವಾ ಶಿವಾ ಜಪತಿ । ಅಧ್ವರ್ಯೋ ವರಂ ತೇ ದದಾಮಿ । ಪ್ರತಿಗೃಹ್ಣಾಮಿ । [ ಅಗ್ನ್ಯಾಧಾನೇ ಪೂರ್ಣಾಹುತಿಂ ಹುತ್ವಾ ಕೂಶ್ಮಾಂಡೈರ್ಜುಹೋತಿ ।]</p>
<p>ಅಥ ಯಜಮಾನಃ ಶಿವಾ ಜಪತಿ । ಯೇ ತೇ ಅಗ್ನೇ ಶಿವೇ ತನುವೌ । ವಿರಾಟ್ಚ ಸ್ವರಾಟ್ಚ । ತೇ ಮಾ ವಿಶತಾಂ ತೇ ಮಾ ಜಿನ್ವತಾಮ್ । ಯೇ ತೇ ಅಗ್ನೇ ಶಿವೇ ತನುವೌ । ಸಮ್ರಾಟ್ಚಾಭಿಭೂಶ್ಚ । ತೇ ಮಾ ವಿಶತಾಂ ತೇ ಮಾ ಜಿನ್ವತಾಮ್ । ಯೇ ತೇ ಅಗ್ನೇ ಶಿವೇ ತನುವೌ । ವಿಭೂಶ್ಚ ಪರಿಭೂಶ್ಚ । ತೇ ಮಾ ವಿಶತಾಂ ತೇ ಮಾ ಜಿನ್ವತಾಮ್ । ಯೇ ತೇ ಅಗ್ನೇ ಶಿವೇ ತನುವೌ । ಪ್ರಭ್ವೀ ಚ ಪ್ರಭೂತಿಶ್ಚ । ತೇ ಮಾ ವಿಶತಾಂ ತೇ ಮಾ ಜಿನ್ವತಾಮ್ । ಯಾಸ್ತೇ ಅಗ್ನೇ ಶಿವಾಸ್ತನುವಃ । ತಾಭಿಸ್ತ್ವಾಽದಧೇ । ಯಾಸ್ತೇ ಅಗ್ನೇ ಘೋರಾಸ್ತನುವಃ । ತಾಭಿಃ ಪಾಪ್ಮಾನಂ ಗಚ್ಛ ॥ ಶಿವಾ ಜಪಾಂತಮಗ್ನ್ಯಾಧೇಯಮ್೧ ।</p>
<p>ಶಿವಾ ಜಪಾನ್ತೇ ಅವಿಜ್ಞಾತ ಪ್ರಾಯಶ್ಚಿತ್ತಾನಿ । ಅಂತರಿಕಂ ಪ್ರಾಯಶ್ಚಿತ್ತಂ ಚ । ಯದ್ಯಗ್ನಾಧೇಯೇ ಸೂರ್ಯೋಽನಾವಿಃ ಸ್ಯಾತ್ । ಉದ್ವಯಂ ತಮಸಸ್ಪರಿ ಪಶ್ಯಂತೋ ಜ್ಯೋತಿರುತ್ತರಮ್ । ದೇವಂ ದೇವತ್ರಾ ಸೂರ್ಯಮಗನ್ಮ ಜ್ಯೋತಿರುತ್ತಮಗ್ಗ್ ಸ್ವಾಹಾ ॥ ಉದುತ್ಯಂ ಜಾತವೇದಸಂ ದೇವಂ ವಹಂತಿ ಕೇತವಃ । ದೃಶೇ ವಿಶ್ವಾಯ ಸೂರ್ಯಗ್ಗ್ ಸ್ವಾಹಾ ॥ ಚಿತ್ರಂ ದೇವಾನಾಮುದಗಾದನೀಕಂ ಚಕ್ಷುರ್ಮಿತ್ರಸ್ಯ ವರುಣಸ್ಯಾಗ್ನೇಃ । ಆಽಪ್ರಾ ದ್ಯಾವಾಪೃಥಿವೀ ಅಂತರಿಕ್ಷꣳ ಸೂರ್ಯ ಆತ್ಮಾ ಜಗತಸ್ತಸ್ಥುಷಶ್ಚ ಸ್ವಾಹಾ ಇತ್ಯಾಹುತೀರ್ಜುಹುಯಾತ್ । ಅಗ್ನ್ಯಾಧೇಯೇ ಯಜುರ್ಭ್ರೇಷ ಪ್ರಾಯಶ್ಚಿತ್ತಂ ಕರಿಷ್ಯೇ । ಭುವಸ್ಸ್ವಾಹಾ ಇತಿ ದಕ್ಷಿಣಾಗ್ನೌ । ವಾಯವ ಇದಮ್ । ಜುಹ್ವಾಂ ಸಕೃದ್ಗೃಹೀತ್ವಾ । ಯೇ ಅಗ್ನಯೋ ದಿವೋ ಯೇ ಪೃಥಿವ್ಯಾಸ್ಸಮಾಗಚ್ಛನ್ತೀಷಮೂರ್ಜಂ ದುಹಾನಾಃ । ತೇ ಅಸ್ಮಾ ಅಗ್ನಯೋ ದ್ರವಿಣಂ ದತ್ತ್ವೇಷ್ಟಾಃ ಪ್ರೀತಾ ಆಹುತಿಭಾಜೋ ಭೂತ್ವಾ ಯಥಾಲೋಕಂ ಪುನರಸ್ತಂ ಪರೇತ ಸ್ವಾಹಾ । ಅಗ್ನಿಭ್ಯ ಇದಮ್ ।</p>
<p>ಅಗ್ನೀನಾಂ ಉಪಸ್ಥಾನಮ್ :-</p>
<p>ಅಥ ವಿರಾಟ್ಕ್ರಮೈರಗ್ನೀನ್ ಯಜಮಾನ ಉಪತಿಷ್ಠತೇ । ಅಥರ್ವ ಪಿತುಂ ಮೇ ಗೋಪಾಯಾನ್ನಂ ಪ್ರಾಣೇನ ಸಮ್ಮಿತಮ್ । ತ್ವಯಾ ಗುಪ್ತಾ ಇಷಮೂರ್ಜಂ ಮದನ್ತೋ ರಾಯಸ್ಪೋಷೇಣ ಸಮಿಷಾ ಮದೇಮ ಅನ್ವಾಹಾರ್ಯ ಪಚನಮ್ । ನರ್ಯ ಪ್ರಜಾಂ ಮೇ ಗೋಪಾಯ ಮೂಲಂ ಲೋಕಸ್ಯ ಸನ್ತತಿಮ್ । ಆತ್ಮನೋ ಹೃದಯಾನ್ನಿರ್ಮಿತಾಂ ತಾಂ ತೇ ಪರಿದದಾಮ್ಯಹಮ್ ಗಾರ್ಹಪತ್ಯಮ್ । ಶಗ್ಗ್ಸ್ಯ ಪಶೂನ್ಮೇ ಗೋಪಾಯ ವಿಶ್ವರೂಪಂ ಧನಂ ವಸು । ಗೃಹಾಣಾಂ ಪುಷ್ಟಿಮಾನನ್ದಮ್ ತಾಗ್ಸ್ತೇ ಪರಿದದಾಮ್ಯಹಮ್ ಆಹವನೀಯಮ್ । ಪಂಚಧಾಗ್ನೀನ್ ವ್ಯಕ್ರಾಮದ್ವಿರಾಟ್ ಸೃಷ್ಟಾ ಪ್ರಜಾಪತೇಃ । ಊರ್ಧ್ವಾ ರೋಹದ್ರೋಹಿಣೀ</p>
<p>ಯೋನಿರಗ್ನೇಃ ಪ್ರತಿಷ್ಠಿತಿಃ ಸರ್ವಾನಗ್ನೀನ್ । ಅಗ್ನಿ ತ್ರಿತ್ವೇಽಪಿ ಪಂಚಧಾ ॥ ಸಂತಿಷ್ಠತೇ ಅಗ್ನ್ಯಾಧಾನಮ್ ।</p>
<p>॥ ಆಧಾನೇಷ್ಟಯಃ ॥</p>
<p>ಆದ್ಯಾ ವಾ, ಇತಿ ಪಕ್ಷಮಾಶ್ರಿತ್ಯ ಆಗ್ನಿಪಾವಮಾನ್ಯಾದೀನಿ ತ್ರೀಣಿ ಹವೀಂಷಿ ಐನ್ದ್ರಾಗ್ನಾದಿತ್ಯೇ ಚ ದ್ವೇ ಹವಿಷೀ ಆಗ್ನೇಯೇನ ಸಹ ಸಮಾನಂ ತನ್ತ್ರಂ ಕುರ್ವನ್ನಿಷ್ಟ್ಯಾ ಯಕ್ಷ್ಯೇ । ವಿದ್ಯುದಸಿ । ಅದ್ಯ ಯಜ್ಞಾಯ । ಇಮಾ ಮೂರ್ಜಮ್ । ಐಷ್ಟꣳ ಹವಿಃ । ಪೌರ್ಣಮಾಸಂ ತನ್ತ್ರಮ್ । ಬರ್ಹಿರಾಹೃತ್ಯ ವ್ರತಪ್ರವೇಶಃ । ಸಪ್ತದಶ ಸಾಮಿಧೇನ್ಯಃ । ಅಲಂಕೃತ್ಯ ಪರಿಸ್ತರಣಮ್ । ದೇವಾ ದೇವೇಷು । ಕರ್ಮಣೇ ವಾಮಿತ್ಯಾದಿ । ಪಾತ್ರಪ್ರಯೋಗಕಾಲೇ ತ್ರಿಚತ್ವಾರಿಂಶತ್ಕಪಾಲಾನಿ ಸ್ಥಾಲೀ ಸ್ಫ್ಯಶ್ಚ ದ್ವಂದ್ವಮ್ । ಅನ್ವಾಹಾರ್ಯಸ್ಥಾಲೀ ವರ್ಜಮಿತರಾಣಿ ಪ್ರಕೃತಿವತ್ । ಪವಿತ್ರೇ ಕೃತ್ವಾ । ಯಜಮಾನ ವಾಚಂ ಯಚ್ಛ । ಸಂವಿಶನ್ತಾಮಿತ್ಯಾದಿ । ನಿರ್ವಾಪಕಾಲೇ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಗ್ನಯೇ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಗ್ನಯೇ ಪವಮಾನಾಯ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಗ್ನಯೇ ಪಾವಕಾಯ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಗ್ನಯೇ ಶುಚಯೇ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಿಂದ್ರಾಗ್ನಿಭ್ಯಾಂ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮದಿತ್ಯೈ ಜುಷ್ಟಂ ನಿರ್ವಪಾಮಿ । ಯಚ್ಛನ್ತಾಂ ಪಂಚ ತೂಷ್ಣೀಂ ಚತುರ್ಥಮ್ । ಇದಂ ದೇವಾನಾಮಿತ್ಯಾದಿ । ಅದಿತ್ಯಾಸ್ತ್ವೋಪಸ್ಥೇ ಸಾದಯಾಮ್ಯಗ್ನೇ ಹವ್ಯꣳ ರಕ್ಷಸ್ವಾಗ್ನೇ ಪವಮಾನ ಹವ್ಯꣳ ರಕ್ಷಸ್ವಾಗ್ನೇ ಪಾವಕ ಹವ್ಯꣳ ರಕ್ಷಸ್ವಾಗ್ನೇ ಶುಚೇ ಹವ್ಯꣳ ರಕ್ಷಸ್ವೇಂದ್ರಾಗ್ನೀ ಹವ್ಯꣳ ರಕ್ಷೇಥಾಮದಿತೇ ಹವ್ಯꣳ ರಕ್ಷಸ್ವ । ಸಶೂಕಾಯಾಮಿತ್ಯಾದಿ । ಪ್ರೋಕ್ಷಿತಾಃ ಸ್ಥೇತ್ಯನ್ತಂ ಕೃತ್ವಾ । ಕ್ಲ್ಪ್ತಸಾಮನಸೀಭ್ಯಾಮಗ್ನೀನ್ ಯಜಮಾನ ಉಪತಿಷ್ಠತೇ । ಕಲ್ಪೇತಾಂ ದ್ಯಾವಾಪೃಥಿವೀ ಕಲ್ಪಂತಾಮಾಪ ಓಷಧೀಃ । ಕಲ್ಪಂತಾಮಗ್ನಯಃ ಪೃಥಙ್ಮಮ ಜ್ಯೈಷ್ಠ್ಯಾಯ ಸವ್ರತಾಃ ॥ ಯೇಽಗ್ನಯಸ್ಸಮನಸೋಽಂತರಾ ದ್ಯಾವಾಪೃಥಿವೀ ವಾಸಂತಿಕಾವೃತೂ ಅಭಿ ಕಲ್ಪಮಾನಾ ಇಂದ್ರಮಿವ ದೇವಾ ಅಭಿ ಸಂ ವಿಶಂತು ॥ ಬ್ರಹ್ಮನ್ ಪ್ರೋಕ್ಷಿಷ್ಯಾಮಿ । ಬ್ರಹ್ಮಾ - ಪ್ರೋಕ್ಷ ಯಜ್ಞಂ - ಓಂ ಪ್ರೋಕ್ಷ । ದೇವಸ್ಯ ತ್ವಾ ಹಸ್ತಾಭ್ಯಾಮಗ್ನಯೇ ವೋ ಜುಷ್ಟಂ ಪ್ರೋಕ್ಷಾಮ್ಯಗ್ನಯೇ ಪವಮಾನಾಯ ವೋ ಜುಷ್ಟಂ ಪ್ರೋಕ್ಷಾಮ್ಯಗ್ನಯೇ ಪಾವಕಾಯ ವೋ ಜುಷ್ಟಂ ಪ್ರೋಕ್ಷಾಮ್ಯಗ್ನಯೇ ಶುಚಯೇ ವೋ ಜುಷ್ಟಂ ಪ್ರೋಕ್ಷಾಮೀಂದ್ರಾಗ್ನಿಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮ್ಯದಿತ್ಯೈ ವೋ ಜುಷ್ಟಂ ಪ್ರೋಕ್ಷಾಮಿ । ಪ್ರೋಕ್ಷ್ಯ ಕೃಷ್ಣಜಿನಾದಾನಾದಿ । ಉತ್ಕರೇ ತ್ರಿರ್ನಿನೀಯ । ಪ್ರಾಗಧಿವಪನಾದ್ವಿಭಜತಿ । ಯಥಾಭಾಗಂ ವ್ಯಾವರ್ತಧ್ವಮ್ । ಇದಮಗ್ನೇರಗ್ನೇಃ ಪವಮಾನಸ್ಯಾಗ್ನೇಃ ಪಾವಕಸ್ಯಾಗ್ನೇಶ್ಶುಚೇರಿಂದ್ರಾಗ್ನಿಯೋಃ । ಪುರೋಡಾಶಾರ್ಥಾನ್ । ಇದಮದಿತ್ಯಾಃ ಚರ್ವರ್ಥಾನ್ । ಕೃಷ್ಣಾಜಿನಾದಾನಾದಿ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಗ್ನಯೇ ಜುಷ್ಟಮಧಿವಪಾಮ್ಯಗ್ನಯೇ ಪವಮಾನಾಯ ಜುಷ್ಟಮಧಿವಪಾಮ್ಯಗ್ನಯೇ ಪಾವಕಾಯ ಜುಷ್ಟಮಧಿವಪಾಮ್ಯಗ್ನಯೇ ಶುಚಯೇ ಜುಷ್ಟಮಧಿವಪಾಮೀಂದ್ರಾಗ್ನೀಭ್ಯಾಂ ಜುಷ್ಟಮಧಿವಪಾಮಿ ಧಾನ್ಯಮಸಿ । ಕಪಾಲಾನಾಮುಪಧಾನಕಾಲೇ ಚತುರ್ಣಾಮಷ್ಟಾವುಪಧಾಯ । ಐಂದ್ರಾಗ್ನಸ್ಯ ತೂಷ್ಣೀಂ ತ್ರೀಣಿ । ಧ್ರುವೋಽಸೀತಿ ಸ್ಥಾಲೀಮುಪದಧಾತಿ । ಪಿಷ್ಟಾನಾಮುತ್ಪವನಕಾಲೇ ತಂಡುಲಾನುತ್ಪುನಾತಿ । ಘೃತಂ ಚೋತ್ಪೂಯ ಸ್ಥಾಲ್ಯಾಮಾಸಿಂಚತಿ । ಅಧಿಶ್ರಯಣಕಾಲೇ ಘರ್ಮೋಽಸಿ ವಿಶ್ವಾಯುಃ ಸ್ಥಾಲ್ಯಾಂ ತಂಡುಲಾನಾವಪತಿ । ಅನ್ತರಿತಮ್ । ಅವಿದಹನ್ತ ಶ್ರಪಯತ । ಆಜ್ಯಗ್ರಹಣಕಾಲೇ ಪ್ರಕೃತಿವದಾಜ್ಯಾನಿ ಗೃಹ್ಣಾತಿ । ಉದ್ವಾಸನಕಾಲೇ ಐಂದ್ರಾಗ್ನಸ್ಯ ತೂಷ್ಣೀಮಭಿಘಾರಣಮ್ । ಅರ್ದ್ರೋ ಭುವನಸ್ಯೇತಿ ಚರೋರುದ್ವಾಸನಮ್ । ಪ್ರಿಯೇಣೇತ್ಯಾಸಾದನಮ್ । ಯಜ್ಞೋಽಸೀತಿ ಪಂಚಕೃತ್ವಃ । ಅಯಂ ಯಜ್ಞೋ ಯೋ ನಃ ಕನೀಯೋ ಮಮಾಗ್ನೇ ಚತುರ್ಹೋತಾ । ಅಯಂ ವೇದ ಇತ್ಯಾದಿ । ಪ್ರಚರಣಕಾಲೇ । ಉಪಾಂಶು ಪ್ರಚಾರಃ । ಆ ಪ್ಯಾಯತಾಂ ಮಾ ಭೇರಾ ಪ್ಯಾಯತಾಂ ಯದವದಾನಾನಿ ತೇ । ಅಗ್ನಯೇ ಅನುಬ್ರೂಹಿ । ಅಗ್ನಿಂ ಯಜ । ಅಗ್ನಯ ಇದಮ್ । ಅಗ್ನೇರಹಮನ್ನಾದಃ । ಅಗ್ನಯೇ ಪವಮಾನಾಯ ಅನುಬ್ರೂಹಿ । ಅಗ್ನಿಂ ಪವಮಾನಂ ಯಜ । ಅಗ್ನಯೇ ಪವಮಾನಾಯೇದಮ್ । ಅಗ್ನೇಃ ಪವಮಾನಸ್ಯಾಹಮನ್ನಾದಃ । ಅಗ್ನಯೇ ಪಾವಕಾಯ ಅನುಬ್ರೂಹಿ । ಅಗ್ನಿಂ ಪಾವಕಂ ಯಜ । ಅಗ್ನಯೇ ಪಾವಕಾಯೇದಮ್ । ಅಗ್ನೇಃ ಪಾವಕಸ್ಯಾಹಮನ್ನಾದಃ । ಅಗ್ನಯೇ ಶುಚಯೇ ಅನುಬ್ರೂಹಿ । ಅಗ್ನಿಂ ಶುಚಿಂ ಯಜ । ಅಗ್ನಯೇ ಶುಚಯ ಇದಮ್ । ಅಗ್ನೇಃ ಶುಚೇರಹಮನ್ನಾದಃ । ಇಂದ್ರಾಗ್ನಿಭ್ಯಾಂ ಅನುಬ್ರೂಹಿ । ಇಂದ್ರಾಗ್ನೀ ಯಜ । ಇಂದ್ರಾಗ್ನಿಭ್ಯಾಮಿದಮ್ । ಇಂದ್ರಾಗ್ನಿಯೋರಹಂ ದೇವಯಜ್ಯಯೇಂದ್ರಿಯಾವ್ಯನ್ನಾದೋ ಭೂಯಾಸಮ್ । ಅದಿತೈ ಅನುಬ್ರೂಹಿ । ಅದಿತಿಂ ಯಜ । ಅದಿತ್ಯಾ ಇದಮ್ । ಅದಿತ್ಯಾ ಅಹಂ ದೇವಯಜ್ಯಯಾ ಪ್ರ ಪ್ರಜಯಾ ಚ ಪಶುಭಿಶ್ಚ ಜನಿಷೀಯ । ಪ್ರತ್ಯಾಕ್ರಮ್ಯ ನ ಪಾರ್ವಣ ಹೋಮಃ । ನಾರಿಷ್ಠಾನ್ ಹುತ್ವಾ । ಸ್ವಿಷ್ಟಕೃದಾದಿ । ಇಡಾ ಮಾರ್ಜನಾನ್ತೇ । ಪ್ರಾಶಿತವನ್ತೋ ಬ್ರಾಹ್ಮಣಾಸ್ಸಮಾನಂ ವರಂ ವೋ ದದಾಮಿ । ಚತುರ್ಧಾಕರಣಕಾಲೇ ಆದಿತ್ಯಂ ಬ್ರಹ್ಮಣೇ ಪರಿಹರತಿ ತಂ ಚತ್ವಾರ ಆರ್ಷೇಯಾಃ ಪ್ರಾಶ್ನಂತಿ । ದಕ್ಷಿಣಾ ಕಾಲೇ । ಅಗ್ನೀತ್ ಅಜಂ ಪೂರ್ಣಪಾತ್ರಮುಪಬರ್ಹಣಂ ಸಾರ್ವಸೂತ್ರಂ ತೇ ದದಾಮಿ । ಬ್ರಹ್ಮನ್ ವಹೀನಮಶ್ವಂ ತೇ ದದಾಮಿ । ಹೋತರ್ಧೇನುಂ ತೇ ದದಾಮಿ । ಅಧ್ವರ್ಯೋ ಅನಡ್ವಾಹಂ ತೇ ದದಾಮಿ । ಬ್ರಾಹ್ಮಣಾಃ ವಾಸೋ ಮಿಥುನೌ ಗಾವೌ ನವಂ ಚ ರಥಂ ಗಾಂ ಚ ವೋ ದದಾಮಿ । ಅಯಜ್ಞಾತ್ವಾನ್ನ ಪ್ರತಿಗ್ರಹ ಮನ್ತ್ರಃ । ಸೂಕ್ತವಾಕೇ । ಅಗ್ನಯ ಇದಮ್ । ಅಗ್ನೇರಹಮುಜ್ಜಿತಿಮ್ । ಸೋಮಾಯ ಇದಮ್ । ಸೋಮಸ್ಯಾಹಮುಜ್ಜಿತಿಮ್ । ಅಗ್ನಯ ಇದಮ್ । ಅಗ್ನೇರಹಮುಜ್ಜಿತಿಮ್ । ಅಗ್ನಯೇ ಪವಮಾನಾಯೇದಮ್ । ಅಗ್ನೇಃ ಪವಮಾನಸ್ಯಾಹಮುಜ್ಜಿತಿಮ್ । ಅಗ್ನಯೇ ಪಾವಕಾಯೇದಮ್ । ಅಗ್ನೇಃ ಪಾವಕಸ್ಯಾಹಮುಜ್ಜಿತಿಮ್ । ಅಗ್ನಯೇ ಶುಚಯ ಇದಮ್ । ಅಗ್ನೇಶ್ಶುಚೇರಹಮುಜ್ಜಿತಿಮ್ । ಇಂದ್ರಾಗ್ನಿಭ್ಯಾಮಿದಮ್ । ಇಂದ್ರಾಗ್ನಿಯೋರಹಮುಜ್ಜಿತಿಮ್ । ಅದಿತ್ಯಾ ಇದಮ್ । ಅದಿತ್ಯಾ ಅಹಮುಜ್ಜಿತಿಮ್ । ದೇವೇಭ್ಯ ಆಜ್ಯಪೇಭ್ಯ ಇತ್ಯಾದಿ । ಯಜ್ಞೋ ಬಭೂವ । ಯಜ್ಞ ಶಂ ಚ ಮ ವರ್ಜಮ್ । ಬ್ರಾಹ್ಮಣ ತರ್ಪಣಾಂತಂ ಇಷ್ಟಿಸ್ಸಂತಿಷ್ಠತೇ ।</p>
<p>ಸಾಯಮಗ್ನಿಹೋತ್ರಾರಂಭಃ :-</p>
<p>ಅಪರೇಣ ಗಾರ್ಹಪತ್ಯಂ ದರ್ಭೇಷ್ವಾಸೀನೋ ದರ್ಭಾನ್ ಧಾರಯಮಾಣಃ ಪವಿತ್ರಪಾಣಿಃ ಪತ್ನ್ಯಾ ಸಹ ಪ್ರಾಣಾನಾಯಮ್ಯ । ಸಂಕಲ್ಪ್ಯ । ಅಗ್ನಿಹೋತ್ರಮಾರಪ್ಸ್ಯೇ । ತೇನ ಯಾವಜ್ಜೀವಂ ಹೋಷ್ಯಾಮಿ ಇತಿ ಸಂಕಲ್ಪ್ಯ । ಪುನಃ ಪ್ರಾಣಾನಾಯಾಮ್ಯ । ಸಂಕಲ್ಪ್ಯ । ಅಗ್ನಿಹೋತ್ರಮಾರಪ್ಸ್ಯಮಾಣಃ ದಶಹೋತಾರಂ ಹೋಷ್ಯಾಮಿ । ಆಹವನೀಯಂ ವಿಹೃತ್ಯ । ಚಿತ್ತಿಸ್ರುಕ್ । ಚಿತ್ತಮಾಜ್ಯಮ್ । ವಾಗ್ವೇದಿಃ । ಆಧೀತಂ ಬರ್ಹಿಃ । ಕೇತೋ ಅಗ್ನಿಃ । ವಿಜ್ಞಾತಮಗ್ನಿಃ । ವಾಕ್ಪತಿರ್ಹೋತಾ । ಮನ ಉಪವಕ್ತಾ । ಪ್ರಾಣೋ ಹವಿಃ । ಸಾಮಾಧ್ವರ್ಯುಃ । ವಾಚಸ್ಪತೇ ಹೃದ್ವಿಧೇ ನಾಮನ್ । ವಿಧೇಮ ತೇ ನಾಮ । ವಿಧೇಸ್ತ್ವಮಸ್ಮಾಕನ್ನಾಮ । ವಾಚಸ್ಪತಿಸ್ಸೋಮಂ ಪಿಬತು । ಆಸ್ಮಾಸು ನೃಮ್ಣಂ ಧಾತ್ಸ್ವಾಹಾ । ದಶಹೋತಾರಂ ಮನಸಾನುದ್ರುತ್ಯಾಹವನೀಯೇ ಸಗ್ರಹಂ ಹುತ್ವಾ । ವಾಚಸ್ಪತಯೇ ಬ್ರಹ್ಮಣ ಇದಂ । ಅಥ ಸಾಯಮಗ್ನಿಹೋತ್ರಂ ಹೋಷ್ಯಾಮಿ೧ ।</p>
<p>ಪ್ರಥಮಾಗ್ನಿಹೋತ್ರಸ್ಯ ವಿಶೇಷಾಃ :-</p>
<p>ಧೃಷ್ಟ್ಯಾದಾನಾದಿ ವ್ಯಾಹೃತೀಭಿಃ ಪ್ರಥಮಮಗ್ನಿಹೋತ್ರಮುಪಸಾದಯೇತ್ । ವಾತಾಯತ್ವಾ । ವಾತಾಯೇದಂ ಇತಿ ಕೃತೇ ಓಂ ಭೂರ್ಭುವಸ್ಸುವಃ ಇತಿ ಅಪರೇಣಾಹವನೀಯಂ ಉಪಸಾದನೀಯಕೂರ್ಚೇ ಸಾದಯೇತ್ । ವಿದ್ಯುದಸೀತ್ಯಾದಿ । ಅನ್ನಾದಾಃ ಸ್ಥೇತ್ಯನ್ತಂ ಕೃತ್ವಾ ಕರ್ಮಸಮಾಪ್ತಿಃ ।</p>
<p>ಪ್ರಥಮ ಪ್ರಾತರ್ಹೋಮಸ್ಯ ವಿಷೇಷಾಃ :-</p>
<p>ಏವಮೇವ ಪ್ರಾತರಗ್ನಿಹೋತ್ರೇಽಪಿ ವ್ಯಾಹೃತೀಭಿರುಪಸಾದಯೇತ್ । ದ್ವಿತೀಯದಿನಾದಾರಭ್ಯ ಉಪ ಪ್ರೇತ ಸಂಯತಧ್ವಮಿತಿ ಪ್ರಾಕೃತೋ ಮಂತ್ರಃ । ಸಂವತ್ಸರೇ ಪರ್ಯಾಗತೇ ಏತಾಭಿರೇವ೨ ಉಪಸಾದಯೇತ್ ೩ ।</p>
<p>॥ ಇತಿ ಅಗ್ನ್ಯಾಧಾನ ಪ್ರಯೋಗಃ ಸಮಾಪ್ತಃ ॥</p>
<p></p>
<p>॥ ದರ್ಶಪೂರ್ಣಮಾಸಯೋರನ್ವಾರಂಭಣೀಯಾ ಪ್ರಾರಂಭಶ್ಚ ॥</p>
<p>ಸಾರಸ್ವತ ಹೋಮೌ :-</p>
<p>ಅಥ ಅನ್ವಾರಂಭಣೀಯಾಯಾಃ ಕಾಲಃ ಪೌರ್ಣಮಾಸ್ಯಾಂ ತತ್ಪೂರ್ವದಿನೇ ವಾ ಪ್ರಾತರಗ್ನಿಹೋತ್ರಂ ಹುತ್ವಾ । ದರ್ಶಪೂರ್ಣಮಾಸಾವಾರಪ್ಸ್ಯೇ । ತಾಭ್ಯಾಂ ಯಾವಜ್ಜೀವಂ ಯಕ್ಷ್ಯೇ ಇತಿ ಸಂಕಲ್ಪ್ಯ । ದರ್ಶಪೂರ್ಣಮಾಸಾ-ವಾರಭಮಾಣಃ ಸಾರಸ್ವತೌ ಹೋಮೌ ಹೋಷ್ಯಾಮಿ । ಅಸ್ಮಿನ್ ಹೋಮೇಽಧ್ವರ್ಯುಂ ತ್ವಾಂ ವೃಣೀಮಹೇ । ಅಧ್ವರ್ಯುಃ - ಆಹವನೀಯಂ ವಿಹೃತ್ಯ । ಜುಹ್ವಾಂ ಸಕೃದ್ಗೃಹೀತ್ವಾ ಪೂರ್ಣಾಪಶ್ಚಾದುತ ಪೂರ್ಣಾ ಪುರಸ್ತಾದುನ್ಮಧ್ಯತಃ ಪೌರ್ಣಮಾಸೀ ಜಿಗಾಯ । ತಸ್ಯಾಂ ದೇವಾ ಅಧಿ ಸಂವಸಂತ ಉತ್ತಮೇ ನಾಕ ಇಹ ಮಾದಯಂತಾಗ್ ಸ್ವಾಹಾ । ಪೂರ್ಣಮಾಸಾಯೇದಮ್ । ಪುನಸ್ಸಕೃದ್ಗೃಹೀತ್ವಾ ಯತ್ತೇ ದೇವಾ ಅದಧುರ್ಭಾಗಧೇಯಮಮಾವಾಸ್ಯೇ ಸಂವಸಂತೋ ಮಹಿತ್ವಾ । ಸಾ ನೋ ಯಜ್ಞಂ ಪಿಪೃಹಿ ವಿಶ್ವವಾರೇ ರಯಿಂ ನೋ ಧೇಹಿ ಸುಭಗೇ ಸುವೀರಗ್ಗ್ ಸ್ವಾಹಾ । ಅಮಾವಾಸ್ಯಾಯಾ ಇದಮ್ । ಅಗ್ನಿಂ ಪರಿತ್ಯಜ್ಯ ।</p>
<p>ಪುನಃ ಪ್ರಾಣಾನಾಯಮ್ಯ ದರ್ಶಪೂರ್ಣಮಾಸಾವಾರಪ್ಸ್ಯಮಾಣಃ ಅನ್ವಾರಂಭಣೀಯಯಾ ಯಕ್ಷ್ಯೇ । ವಿದ್ಯುದಸಿ । ಅಸ್ಯಾಮನ್ವಾರಂಭಣೀಯಾಯಾಮಧ್ವರ್ಯುಂ ತ್ವಾಂ ವೃಣೀಮಹೇ । ಏವಂ ಬ್ರಹ್ಮಾದೀನ್ । ವಿಹರಣಾದಿ । ಇಮಾಮೂರ್ಜಂ ಪಂಚದಶೀಂ ಯೇ ಪ್ರವಿಷ್ಟಾಃ । ಅನ್ವಾರಂಭಣೀಯꣳ ಹವಿಃ । ಪೌರ್ಣಮಾಸಂ ತಂತ್ರಮ್ । ಪಂಚದಶ ಸಾಮಿಧೇನ್ಯಃ । ಏಕತ್ರಿಂಶತ್ಕಪಾಲಾನಿ ಸ್ಥಾಲೀಂ ಚ । ಉತ್ಪವನಪಾತ್ರಮ್ । ಅನ್ವಾಹಾರ್ಯಸ್ಥಾಲೀ ವರ್ಜಮಿತರಾಣಿ ದರ್ಶಪೂರ್ಣಮಾಸವತ್ । ನಿರ್ವಪಣಕಾಲೇ ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಾವಿಷ್ಣುಭ್ಯಾಂ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ &mdash; ಹಸ್ತಾಭ್ಯಾꣳ ಸರಸ್ವತ್ಯೈ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ &mdash; ಹಸ್ತಾಭ್ಯಾꣳ ಸರಸ್ವತೇ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ಭಗಿನೇ ಜುಷ್ಟಂ ನಿರ್ವಪಾಮಿ । ಅಗ್ನಾವಿಷ್ಣೂ ಹವ್ಯꣳ ರಕ್ಷೇಥಾꣳ ಸರಸ್ವತಿ ಹವ್ಯꣳ ರಕ್ಷಸ್ವ ಸರಸ್ವನ್ ಹವ್ಯꣳ ರಕ್ಷಸ್ವಾಗ್ನೇ ಭಗಿನ್ ಹವ್ಯꣳ ರಕ್ಷಸ್ವ । ಸಶೂಕಾಯಾಮಿತ್ಯಾದಿ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಾವಿಷ್ಣುಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ ಸರಸ್ವತ್ಯೈ ವೋ ಜುಷ್ಟಂ ಪ್ರೋಕ್ಷಾಮಿ ಸರಸ್ವತೇ ವೋ ಜುಷ್ಟಂ ಪ್ರೋಕ್ಷಾಮ್ಯಗ್ನಯೇ ಭಗಿನೇ ವೋ ಜುಷ್ಟಂ ಪ್ರೋಕ್ಷಾಮಿ । ಉತ್ಕರೇ ತ್ರಿರ್ನಿನೀಯ ಯಥಾಭಾಗಂ ವ್ಯಾವರ್ತಧ್ವಮ್ ಇದಮಗ್ನಾವಿಷ್ಣ್ವೋಸ್ಸರಸ್ವತೋಽಗ್ನೇರ್ಭಗಿನಃ ಪೇಷಣಾರ್ಥಾನ್ । ಇದꣳ ಸರಸ್ವತ್ಯಾಃ ಚರ್ವರ್ಥಾನ್ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಾವಿಷ್ಣುಭ್ಯಾಂ ಜುಷ್ಟಮಧಿವಪಾಮಿ ಸರಸ್ಸ್ವತೇ ಜುಷ್ಟಮಧಿವಪಾಮ್ಯಗ್ನಯೇ ಭಗಿನೇ ಜುಷ್ಟಮಧಿವಪಾಮಿ ಧಾನ್ಯಮಸಿ ಧಿನುಹಿ ದೇವಾನ್ । ಅಗ್ನಾವಿಷ್ಣ್ವೋಃ ಮಂತ್ರೇಣಾಷ್ಟೌ ಕಪಾಲಾನ್ಯುಪಧಾಯ ತೂಷ್ಣೀಂ ತ್ರೀಣಿ । ಧ್ರುವೋಽಸೀತಿ ಸ್ಥಾಲೀಮ್ । ತತೋ ಸಾರಸ್ವತಃ ದ್ವಿತೀಯಚತುರ್ಥಷಷ್ಠಾಷ್ಟಮಾನಾಮಾವೃತ್ಯಾ ದ್ವಾದಶಕಪಾಲಾನಿ । ತತೋ ಅಷ್ಟಾವಗ್ನೇರ್ಭಗಿನಃ । ಪಿಷ್ಟಾನ್ಯುತ್ಪೂಯ ತಂಡುಲಾನುತ್ಪುನಾತಿ । ಅಪ ಉತ್ಪೂಯ ಸ್ಥಾಲ್ಯಾಮಾಸಿಂಚತಿ । ಪಿಂಡಂ ಕೃತ್ವಾ ಯಥಾಭಾಗಂ ವ್ಯಾವರ್ತಧ್ವಮ್ । ಯಥಾಭಾಗಂ ವ್ಯಾವರ್ತೇಥಾಂ ಇದꣳ ಸರಸ್ವತಃ ಇದಮಗ್ನೇರ್ಭಗಿನಃ । ಪ್ರಥಮಮಧಿಶ್ರಿತ್ಯ ತಂಡುಲಾನೋಪ್ಯ ಉತ್ತರಾವಧಿಶ್ರಯತಿ । ಪ್ರಥನಾದಿ ಪುರೋಡಾಶಾನಾಮಂತರಿತꣳ ಸರ್ವೇಷಾಮ್ । ಅಗ್ನಾವೈಷ್ಣವಂ ತೂಷ್ಣೀಮಭಿಘಾರ್ಯ ಮಂತ್ರೇಣ ಸರಸ್ವತಿಂ ಸಾರಸ್ವತಂ ಅಗ್ನೇರ್ಭಗಿನಮ್ । ಸರಸ್ವತ್ಯೈ ಜುಷ್ಟಮಭಿಘಾರಯಾಮಿ । ಸರಸ್ವತೇ ಜುಷ್ಟಮಭಿಘಾರಯಾಮಿ । ಅಗ್ನಯೇ ಭಗಿನೇ ಜುಷ್ಟಮಭಿಘಾರಯಾಮಿ । ಆರ್ದ್ರೋ ಭುವನಸ್ಯೇತಿ ಚರೋರುದ್ವಾಸನಮ್ । ಪ್ರಿಯೇಣೇತ್ಯಾಸಾದನಮ್ । ಪ್ರಥಮವರ್ಜಂ ಯಜ್ಞೋಽಸಿ ಇತಿ ತ್ರಯಾಣಾಮ್ । ಅಯಂ ಯಜ್ಞೋ ಮಮಾಗ್ನೇ ಚತುರ್ಹೋತೇತ್ಯಾಸನ್ನಾಭಿಮರ್ಶನಮ್ । ಪ್ರಚರಣಕಾಲೇ ಅಗ್ನಾವಿಷ್ಣುಭ್ಯಾಮನುಬ್ರೂಹಿ । ಅಗ್ನಾವಿಷ್ಣೂ ಯಜ । ಅಗ್ನಾವಿಷ್ಣುಭ್ಯಾಮಿದಮ್ । ಅಗ್ನಾವಿಷ್ಣ್ವೋರಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ಸರಸ್ವತ್ಯಾ ಅನುಬ್ರೂಹಿ । ಸರಸ್ವತೀಂ ಯಜ । ಸರಸ್ವತ್ಯಾ ಇದಮ್ । ಸರಸ್ವತ್ಯಾ ಅಹಂ ದೇವಯಜ್ಯಯಾ ವಾಚಮನ್ನಾದ್ಯಂ ಪುಷೇಯಮ್ । ಸರಸ್ವತೇಽನುಬ್ರೂಹಿ ಸರಸ್ವತಂ ಯಜ । ಸರಸ್ವತ ಇದಮ್ । ಸರಸ್ವತೋಽಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ಅಗ್ನಯೇ ಭಗಿನೇಽನುಬ್ರೂಹಿ । ಅಗ್ನಿಂ ಭಗಿನಂ ಯಜ । ಅಗ್ನಯೇ ಭಗಿನ ಇದಮ್ । ಅಗ್ನೇರ್ಭಗಿನೋಽಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ನ ಪಾರ್ವಣಹೋಮಃ । ನಾರಿಷ್ಠಾನ್ ಹುತ್ವಾ । ತತೋ ಜುಹ್ವಾಂ ಸಕೃದ್ಗೃಹೀತ್ವಾ ಚಿತ್ತಂ ಚ ಸ್ವಾಹಾ । ಚಿತ್ತಯೇದಮ್ । ಚಿತ್ತಿಶ್ಚ ಸ್ವಾಹಾ । ಚಿತ್ಯಾ ಇದಮ್ । ಆಕೂತಂ ಚ ಸ್ವಾಹಾ । ಆಕೂತ್ಯಾ ಇದಮ್ । ಆಕೂತಿಶ್ಚ ಸ್ವಾಹಾ । ಆಕೂತ್ಯಾ ಇದಮ್ । ವಿಜ್ಞಾತಂ ಚ ಸ್ವಾಹಾ । ವಿಜ್ಞಾತಾಯೇದಮ್ । ವಿಜ್ಞಾನಂ ಚ ಸ್ವಾಹಾ । ವಿಜ್ಞಾನಾಯೇದಮ್ । ಮುನಶ್ಚ ಸ್ವಾಹಾ । ಮನಸ ಇದಮ್ । ಶಕ್ವರೀಶ್ಚ ಸ್ವಾಹಾ । ಶಕ್ವರೀಭ್ಯ ಇದಮ್ । ದರ್ಶಶ್ಚ ಸ್ವಾಹಾ । ದರ್ಶಾಯೇದಮ್ । ಪೂರ್ಣಮಾಸಶ್ಚ ಸ್ವಾಹಾ । ಪೂರ್ಣಮಾಸಾಯೇದಮ್ । ಬೃಹಚ್ಚ ಸ್ವಾಹಾ । ಬೃಹತ ಇದಮ್ । ರಥಂತರಂ ಚ ಸ್ವಾಹಾ । ರಥಂತರಾಯೇದಮ್ । ಪ್ರಜಾಪತಿರ್ಜಯಾನಿಂದ್ರಾಯ ವೃಷ್ಣೇಃ ಪ್ರಾಯಚ್ಛದುಗ್ರಃ ಪೃತನಾಜ್ಯೇಷು ತಸ್ಮೈ ವಿಶಸ್ಸಮನಮಂತ ಸರ್ವಾಸ್ಸ ಉಗ್ರಸ್ಸ ಹಿ ಹವ್ಯೋ ಬಭೂವ ಸ್ವಾಹಾ । ಪ್ರಜಾಪತಯ ಇದಮ್ । ಸ್ವಿಷ್ಟಕೃದಾದಿ । ಸಾರಸ್ವತಾಗ್ನೇರ್ಭಗಿನೋಃ ವಿರುಜ್ಯ ಪ್ರಾಶಿತ್ರಮ್ । ಪ್ರಥಮವರ್ಜಂ ಸರ್ವೇಷಾಂ ಚತುರ್ಧಾಕರಣಮ್ । ದಕ್ಷಿಣಾಕಾಲೇ ಮಿಥುನೌ ಗಾವೌ ದಕ್ಷಿಣಾ । ಬ್ರಹ್ಮನ್ ಬ್ರಹ್ಮಾಸೀತ್ಯಾದಿ । ಸಹಸ್ರಧಾರೌ ಉತ್ಸೌ ಅಕ್ಷೀಯಮಾಣೌ । ಗವಾ ಅತಿತರಾಣಿ ಮೃತ್ಯುಮ್ । ರುದ್ರಾಯ ಗಾಮಿತಿ ಪ್ರತಿಗ್ರಹಃ । ಅಗ್ನಾವಿಷ್ಣ್ವೋರಹಮುಜ್ಜಿತಿಮ್ । ಸರಸ್ವತ್ಯಾ ಅಹಮುಜ್ಜಿತಿಮ್ । ಸರಸ್ವತೋಽಹಮುಜ್ಜಿತಿಮ್ । ಅಗ್ನೇರ್ಭಗಿನೋಽಹಮುಜ್ಜಿತಿಮ್ । ಅನ್ಯತ್ ಸಮಾನಮ್ । ಯಜ್ಞ ಶಂ ಚ ಮ ವರ್ಜಮ್ । ಬ್ರಾಹ್ಮಣತರ್ಪಣಾಂತಮಿಷ್ಟಿಸ್ಸಂತಿಷ್ಠತೇ ।</p>
<p>ದರ್ಶಪುರ್ಣಮಾಸಯೋಃ ಆರಂಭಃ :-</p>
<p>ಅಗ್ನೀ ಪರಿತ್ಯಜ್ಯ । ದರ್ಶಪೂರ್ಣಮಾಸಾವಾರಪ್ಸ್ಯಮಾಣಃ ಚತುರ್ಹೋತಾರಂ ಹೋಷ್ಯಾಮಿ । ಇತಿ ಸಂಕಲ್ಪ್ಯ ಅಸ್ಮಿನ್ ಚತುರ್ಹೋತೃಹೋಮೇಽಧ್ವರ್ಯುಂ ತ್ವಾಂ ವೃಣೀಮಹೇ । ಅಧ್ವರ್ಯುಃ ಆಹವನೀಯಂ ವಿಹೃತ್ಯ ಸಕೃದ್ಗೃಹೀತ್ವಾ ಪೃಥಿವೀ ಹೋತಾ । ದ್ಯೌರಧ್ವರ್ಯುಃ । ರುದ್ರೋಽಗ್ನೀತ್ । ಬೃಹಸ್ಪತಿರುಪವಕ್ತಾ । ಇತಿ ಸಂತತಂ ಮನಸಾ ಜಪಿತ್ವಾ । ಅಥ ಉಪಾಂಶು ಜಪೋ ವಾಕ್ಯಶಃ ಪಾಠಶ್ಚ । ವಾಚಸ್ಪತೇ ವಾಚೋ ವೀರ್ಯೇಣ । ಸಂಭೃತತಮೇನಾಯಕ್ಷ್ಯಸೇ । ಯಜಮಾನಾಯ ವಾರ್ಯಮ್ । ಆ ಸುವಸ್ಕರಸ್ಮೈ । ವಾಚಸ್ಪತಿಸ್ಸೋಮಂ ಪಿಬತಿ । ಜಜನದಿಂದ್ರಮಿಂದ್ರಿಯಾಯ ಸ್ವಾಹಾ ॥ ವಾಚಸ್ಪತಯೇ ಬ್ರಹ್ಮಣ ಇದಮ್ । ಅಗ್ನಿಂ ಪರಿತ್ಯಜ್ಯ ಪುನಸ್ಸಂಕಲ್ಪ್ಯ ದರ್ಶಪೂರ್ಣಮಾಸಾವಾರಪ್ಸ್ಯಮಾಣಃ ಕೂಷ್ಮಾಂಡೈರ್ಹೋಷ್ಯಾಮಿ ಇತಿ ಸಂಕಲ್ಪ್ಯ । ಅಸ್ಮಿನ್ ಕೂಷ್ಮಾಂಡಹೋಮೇಽಧ್ವರ್ಯುಂ ತ್ವಾಂ ವೃಣೀಮಹೇ । ಅಧ್ವರ್ಯುಃ ಆಹವನೀಯಂ ವಿಹೃತ್ಯ ಕೂಷ್ಮಾಂಡೈರ್ಹುತ್ವಾ । ಅಗ್ನಿಂ ಪರಿತ್ಯಜ್ಯ । ಯಜಮಾನಃ ಮಮ ಉಪಾತ್ತ ಸಮಸ್ತ ದುರಿತಕ್ಷಯದ್ವಾರಾ ಶ್ರೀ ಪರಮೇಶ್ವರ ಪ್ರೀತ್ಯರ್ಥಂ ಐಂದ್ರಂ ವೈಮೃಧೇನ ಅನುನಿರ್ವಪೇನ ಸಹ ಸಮಾನತಂತ್ರಂ ಕುರ್ವನ್ನ್ ಪೌರ್ಣಮಾಸ್ಯಾ ಯಕ್ಷ್ಯೇ ಇತಿ ಸಂಕಲ್ಪ್ಯ । ಕೇಶಶ್ಮಶ್ರುವಪನಂ ಕೃತ್ವಾ ಪೌರ್ಣಮಾಸೇನ ಯಜತೇ ।</p>
<p>॥ ಇತಿ ದರ್ಶಪೂರ್ಣಮಾಸಯೋರನ್ವಾರಂಭಣೀಯಾ ಪ್ರಾರಂಭಶ್ಚ ॥</p>
<p></p>
<p>॥ ಅಗ್ನಿಹೋತ್ರ ಪ್ರಯೋಗಃ ॥</p>
<p>ಅಗ್ನೇರುದ್ಬೋಧನಮ್ :-</p>
<p>ಅಗ್ನಿಹೋತ್ರಂ ವ್ಯಾಖ್ಯಾಸ್ಯಾಮಃ । ಧೃಷ್ಟಿರಸಿ ಬ್ರಹ್ಮ ಯಚ್ಛ ಉಪವೇಷಮಾದಾಯ । ಸುಗಾರ್ಹಪತ್ಯೋ ವಿದಹನ್ನರಾತೀರುಷಸಶ್ಶ್ರೇಯಸೀಶ್ಶ್ರೇಯಸೀರ್ದಧತ್ । ಅಗ್ನೇ ಸಪತ್ನಾಗ್೦ ಅಪಬಾಧಮಾನೋ ರಾಯಸ್ಪೋಷಮಿಷಮೂರ್ಜಮಸ್ಮಾಸು ಧೇಹಿ ಗಾರ್ಹಪತ್ಯಮಭಿಮನ್ತ್ರ್ಯ । ಉದ್ಬುದ್ಧ್ಯಸ್ವಾಗ್ನೇ ಪ್ರತಿ ಜಾಗೃಹ್ಯೇನಮಿಷ್ಟಾಪೂರ್ತೇ ಸꣳಸೃಜೇಥಾಮಯಂ ಚ । ಅಸ್ಮಿನ್ ಸಧಸ್ಥೇ ಅಧ್ಯುತ್ತರಸ್ಮಿನ್ವಿಶ್ವೇದೇವಾ ಯಜಮಾನಶ್ಚ ಸೀದತ ಗಾರ್ಹಪತ್ಯಮುದ್ಬೋಧಯತಿ । ಓಂ ಉದ್ಧರ ಇತಿ ಯಜಮಾನಃ ।</p>
<p>ಪ್ರಣಯನಮ್ :-</p>
<p>ಅಧ್ವರ್ಯುಃ - ವಾಚಾ ತ್ವಾ ಹೋತ್ರಾ ಪ್ರಾಣೇನೋದ್ಗಾತ್ರಾ ಚಕ್ಷುಷಾಧ್ವರ್ಯುಣಾ ಮನಸಾ ಬ್ರಹ್ಮಣಾ ಶ್ರೋತ್ರೇಣಾಗ್ನೀಧಾ ಏತೈಸ್ತ್ವಾ ಪಂಚಭಿರ್ದಿವ್ಯೈರ್​ ಋತ್ವಿಗ್ಭಿರುದ್ಧರಾಮಿ ಗಾರ್ಹಪತ್ಯಾದಾಹವನೀಯಾರ್ಥಂ ಜ್ವಲಂತಮಗ್ನಿಮುದ್ಧರತಿ । ಓಂ ಭೂರ್ಭುವಸ್ಸುವರುದ್ಧ್ರಿಯಮಾಣ ಉದ್ಧರ ಪಾಪ್ಮನೋ ಮಾ ಯದವಿದ್ವಾನ್ ಯಚ್ಚ ವಿದ್ವಾಗ್ಗ್ಶ್ಚಕಾರ । ಅಹ್ನಾ ಯದೇನಃ ಕೃತಮಸ್ತಿ ಪಾಪಗ್೦ ಸರ್ವಸ್ಮಾನ್ಮೋದ್ಧೃತೋ ಮುಂಚ ತಸ್ಮಾತ್ । ರಾತ್ರ್ಯಾ ಯದೇನಃ ಕೃತಮಸ್ತಿ ಪಾಪಮ್ ಇತಿ ಪ್ರಾತಃ । ಉದ್ಧ್ರಿಯಮಾಣಮನುಮನ್ತ್ರಯತೇ ।</p>
<p>ಅಧ್ವರ್ಯುಃ - ತೂಷ್ಣೀಂ ದಕ್ಷಿಣಾಗ್ನಿಂ ಪ್ರಣೀಯ । ಆಹವನೀಯಂ ಪ್ರಣಯತಿ । ಅಗ್ನಿಪತಯೇಽಗ್ನಯೇ ಮೇ ವಿದ್ಧ್ಯಗ್ನಿಪತಯೇಽಗ್ನಯೇ ಮೇ ಮೃಡ । ಅಮೃತಾಹುತಿಮಮೃತಾಯಾಂ ಜುಹೋಮ್ಯಗ್ನಿಂ ಪೃಥಿವ್ಯಾಮಮೃತಸ್ಯ ಜಿತ್ಯೈ । ತಯಾನನ್ತಂ ಕಾಮಮಹಂ ಜಯಾನಿ ಪ್ರಜಾಪತಿರ್ಯಂ ಪ್ರಥಮೋ ಜಿಗಾಯಾಗ್ನಿಮಗ್ನೌ ಸ್ವಾಹಾ ॥ ಅಗ್ನೇ ಸಮ್ರಾಡಜೈಕಪಾದಾಹವನೀಯ ದಿವಃ ಪೃಥಿವ್ಯಾಃ ಪರ್ಯನ್ತರಿಕ್ಷಾಲ್ಲೋಕಂ ವಿನ್ದ ಯಜಮಾನಾಯ ಪೃಥಿವ್ಯಾಸ್ತ್ವಾ ಮೂರ್ಧನ್ಥ್ಸಾದಯಾಮಿ ಯಜ್ಞಿಯೇ ಲೋಕೇ ಯೋ ನೋ ಅಗ್ನೇ ನಿಷ್ಟ್ಯೋ ಯೋ ನಿಷ್ಟ್ಯೋಽಭಿದಾಸತೀದಮಹಂ ತಂ ತ್ವಯಾಭಿನಿದಧಾಮಿ ಪುರಸ್ತಾತ್ಪ್ರಕ್ರಮ್ಯೋದಙ್ಮುಖಃ ಪ್ರತ್ಯಙ್ಮುಖೋ ವಾ ಸಾಯಮಾಯತನೇಽಗ್ನಿಂ ಪ್ರತಿಷ್ಠಾಪಯತಿ । ಪ್ರಾಙ್ಮುಖಃ ಪ್ರಾತಃ । ಇತ್ಯುದ್ಧರಣಮ್ । ತತಸ್ಸಂಧ್ಯೋಪಾಸನಮ್ । ಅಸ್ತಮಿತೇ ನಕ್ಷತ್ರಂ ದೃಷ್ಟ್ವಾ । ಪ್ರದೋಷಾನ್ತೋ ಹೋಮಕಾಲಃ । ಸಾಯಂ ಪ್ರದೋಷೋ ನವನಾಡಿಕಾಃ । ಉದಯೋತ್ತರಂ ಸಂಗವಾನ್ತಃ ಪ್ರಾತಃ । ದೇಶಕಾಲೌ ಸಂಕೀರ್ತ್ಯ ಶ್ರೀ ಪರಮೇಶ್ವರಪ್ರೀತ್ಯರ್ಥಂ ಸಾಯಮಗ್ನಿಹೋತ್ರಂ ಪಯಸಾ ಹೋಷ್ಯಾಮೀತಿ ಸಂಕಲ್ಪ್ಯ ।</p>
<p>ಅಗ್ನೇಸ್ಸಮಿನ್ಧನಮ್ :-</p>
<p>ಯಜಮಾನಃ - ವಿಶ್ವದಾನೀಮಾ ಭರನ್ತೋಽನಾತುರೇಣ ಮನಸಾ । ಅಗ್ನೇ ಮಾ ತೇ ಪ್ರತಿವೇಶಾ ರಿಷಾಮ ಸ್ವಯಂ ಯಜಮಾನ ಇಧ್ಮಾನಾಹರತಿ । ಅಧ್ವರ್ಯುಃ ಇಧ್ಮಂ ತ್ರೇಧಾ ಕೃತ್ವಾ ವ್ಯಾಹೃತೀಭಿಃ ಗಾಯತ್ರಿಯಾ ಚ ಪ್ರೋಕ್ಷ್ಯ । ಯದಗ್ನೇ ಯಾನಿ ಕಾನಿ ಚಾ ತೇ ದಾರೂಣಿ ದಧ್ಮಸಿ । ತದಸ್ತು ತುಭ್ಯಮಿದ್ಘೃತಂ ತಜ್ಜುಷಸ್ವ ಯವಿಷ್ಠ್ಯ ಇತಿ ಗಾರ್ಹಪತ್ಯೇ ಇಧ್ಮಮಾದಧಾತಿ । ಯದತ್ಯುಪಜಿಹ್ವಿಕಾ ಯದ್ವಮ್ರೋ ಅತಿಸರ್ಪತಿ । ಸರ್ವಂ ತದಸ್ತು ತೇ ಘೃತಂ ತಜ್ಜುಷಸ್ವ ಯವಿಷ್ಠ್ಯ ಇತಿ ದಕ್ಷಿಣಾಗ್ನೌ । ರಾತ್ರಿꣳ ರಾತ್ರಿಮಪ್ರಯಾವಂ ಭರನ್ತೋಽಶ್ವಾಯೇವತಿಷ್ಠತೇ ಘಾಸಮಸ್ಮೈ । ರಾಯಸ್ಪೋಷೇಣ ಸಮಿಷಾ ಮದನ್ತೋಽಗ್ನೇ ಮಾ ತೇ ಪ್ರತಿವೇಶಾ ರಿಷಾಮ ಆಹವನೀಯೇಽವಶಿಷ್ಟಂ ವರ್ಷಿಷ್ಠಮ್ ।</p>
<p>ಅಲಂಕರಣಮ್ :-</p>
<p>ಯಜಮಾನಃ - ಪರಿಸಮೂಹನೇನಾಗ್ನೀನಲಂಕುರ್ವಾತೇ ಯಜಮಾನಃ ಪತ್ನೀ ಚ । ಅಗ್ನೇ ಗೃಹಪತೇ ಶುನ್ಧಸ್ವ ಇತಿ ಗಾರ್ಹಪತ್ಯಮ್ । ಅಗ್ನೇ ವನ್ಹೇ ಶುನ್ಧಸ್ವ ಇತಿ ದಕ್ಷಿಣಾಗ್ನಿಮ್ । ಅಗ್ನೇ ಸಮ್ರಾಟ್ಛುನ್ಧಸ್ವ ಇತ್ಯಾಹವನೀಯಮ್ ।</p>
<p>ದೋಹನಮ್ :-</p>
<p>ಅಧ್ವರ್ಯುಃ - ಉದಗಗ್ರೈಃ ಪ್ರಾಗಗ್ರೈಶ್ಚ ದರ್ಭೈರಗ್ನೀನ್ಪರಿಸ್ತೃಣಾತಿ । ಪರಿಸ್ತರಣಾನನ್ತರಂ ದೋಹನಮ್ । ದಕ್ಷಿಣೇನ ವಿಹಾರಮಗ್ನಿಹೋತ್ರೀ ತಿಷ್ಠತಿ । ತಾಂ ಯಜಮಾನೋಽನುಮನ್ತ್ರಯತೇ । ಇಡಾಸಿ ವ್ರತಭೃದಹಂ ನಾವುಭಯೋರ್ವ್ರತಂ ಚರಿಷ್ಯಾಮಿ । ಸುರೋಹಿಣ್ಯಹನ್ನಾವುಭಯೋರ್ವ್ರತಂ ಚರಿಷ್ಯಾಮಿ । ಇಡ ಏಹಿ ಮಯಿ ಶ್ರಯಸ್ವ । ಇರ ಏಹ್ಯದಿತ ಏಹಿ ಗೌರೇಹಿ ಶ್ರದ್ಧ ಏಹಿ ಸತ್ಯೇನ ತ್ವಾಹ್ವಯಾಮಿ । ಅಥ ವೇದಿದೇಶಮಭಿಮೃಶತಿ ಇಯಮಸಿ ತಸ್ಯಾಸ್ತೇಽಗ್ನಿರ್ವತ್ಸಸ್ಸಾ ಮೇ ಸ್ವರ್ಗಂ ಚ ಲೋಕಮಮೃತಂ ಚ ಧುಕ್ಷ್ವ ಇತಿ । ಪೂಷಾಸಿ ವತ್ಸಮುಪಸೃಜ್ಯ । ಪ್ರಾಚೀಮಾವೃತ್ಯ ದೋಗ್ಧಿ ।</p>
<p>ಯಜಮಾನಃ -–ಅಯಕ್ಷ್ಮಾ ವಃ ಪ್ರಜಯಾ ಸꣳ ಸೃಜಾಮಿ ರಾಯಸ್ಪೋಷೇಣ ಬಹುಲಾ ಭವನ್ತೀಃ । ಊರ್ಜಂ ಪಯಃ ಪಿನ್ವಮಾನಾ ಘೃತಂ ಚ ಜೀವೋ ಜೀವನ್ತೀರುಪ ವಸ್ಸದೇಯಮ್ ಉಪಸೃಷ್ಟಾಮನುಮನ್ತ್ರಯತೇ । ದ್ಯೌಶ್ಚೇಮಂ ಯಜ್ಞಂ ಪೃಥಿವೀ ಚ ಸಂ ದುಹಾತಾಂ ಧಾತಾ ಸೋಮೇನ ಸಹ ವಾತೇನ ವಾಯುಃ । ಯಜಮಾನಾಯ ದ್ರವಿಣಂ ದಧಾತು ದುಹ್ಯಮಾನಾಮನುಮನ್ತ್ರಯತೇ । ಉತ್ಥ್ಸಂ ದುಹನ್ತಿ ಕಲಶಂ ಚತುರ್ಬಿಲಮಿಡಾನ್ದೇವೀಮ್ಮಧುಮತೀꣳ ಸುವರ್ವಿದಮ್ । ತದಿನ್ದ್ರಾಗ್ನೀ ಜಿನ್ವತꣳ ಸೂನೃತಾವತ್ತದ್ಯಜಮಾನಮಮೃತತ್ವೇ ದಧಾತು ಧಾರಾಘೋಷಮನುಮನ್ತ್ರಯತೇ । ಅಪರೇಣಾಹವನೀಯಂ ದಕ್ಷಿಣಾತಿಕ್ರಮ್ಯ । ವಿದ್ಯುದಸಿ ವಿದ್ಯ ಮೇ ಪಾಪ್ಮಾನಮೃತಾತ್ಸತ್ಯಮುಪೈಮಿ ಇತ್ಯಪ ಉಪಸ್ಪೃಶ್ಯ । ಮಯಿ ಶ್ರದ್ಧಾ ಇತ್ಯಪ ಆಚಾಮತಿ । ವಿಹಾರಾದ್ಬಹಿರ್ಗತ್ವಾ ಶುದ್ಧ್ಯರ್ಥಂ ದ್ವಿರಾಚಾಮೇತ್ ।</p>
<p>ಅದ್ವರ್ಯುಃ - ಸಂಚರತ್ಯಗ್ರೇಣಾಹವನೀಯಮ್ । ಋತಂ ತ್ವಾ ಸತ್ಯೇನ ಪರಿಷಿಂಚಾಮಿ ಇತಿ ಸಾಯಂ ಪರಿಷಿಂಚತಿ । ಸತ್ಯಂ ತ್ವರ್ತೇನ ಪರಿಷಿಂಚಾಮಿ ಇತಿ ಪ್ರಾತಃ । ಗಾರ್ಹಪತ್ಯದಕ್ಷಿಣಾಗ್ನ್ಯಾಹವನೀಯಾನಾಂ ಪರಿಷೇಚನಮ್ । ಅಗ್ನಿಹೋತ್ರಹವಣ್ಯಾಮಪ ಆನೀಯ ಯಜ್ಞಸ್ಯ ಸನ್ತತಿರಸಿ ಯಜ್ಞಸ್ಯ ತ್ವಾ ಸನ್ತತಿಮನು ಸನ್ತನೋಮಿ ಇತಿ ಗಾರ್ಹಪತ್ಯಾತ್ಪ್ರಕ್ರಮ್ಯ ಸಂತತಾಮುದಕಧಾರಾಂ ಸ್ರಾವಯತ್ಯಾ ಆಹವನೀಯಾತ್ । ಕರ್ಮಮಾತ್ರಾಧಾರಾದಿಯೋಗಃ । ಅಪರೇಣ ಗಾರ್ಹಪತ್ಯಂ ಉಪಾವಹರಣೀಯಕೂರ್ಚೇ ಅಗ್ನಿಹೋತ್ರಹವಣೀಂ ಸಾದಯಿತ್ವಾ ।</p>
<p>ಹವಿಸ್ಸಂಸ್ಕಾರಃ :-</p>
<p>ಧೃಷ್ಟಿರಸಿ ಬ್ರಹ್ಮ ಯಚ್ಛ ಉಪವೇಷಮಾದಾಯ । ಭೂತಕೃತಸ್ಸ್ಥಾಪೋಢಂ ಜನ್ಯಂ ಭಯಮ-ಪೋಢಾಸ್ಸೇನಾ ಅಭೀತ್ವರೀಃ ಗಾರ್ಹಪತ್ಯಾದುದೀಚೋಽಂಗಾರಾನ್ನಿರೂಹ್ಯ । ವ್ಯನ್ತಾನ್ಗಾರ್ಹಪತ್ಯಾತ್ಕೃತ್ವಾ । ಸಗರಾಃ ಸ್ಥ ಅಂಗಾರಾನಭಿಮನ್ತ್ರ್ಯ । ಅಗ್ನಯ ಆದಿತ್ಯಂ ಗೃಹ್ಣಾಮ್ಯಹ್ನೇ ರಾತ್ರಿಮ್ ಇತಿ ಸಾಯಮ್ । ಆದಿತ್ಯಾಯಾಗ್ನಿಂ ಗೃಹ್ಣಾಮಿ ರಾತ್ರ್ಯಾ ಅಹಃ ಇತಿ ಪ್ರಾತಃ । ಇಡಾಯಾಃ ಪದಂ ಘೃತವಚ್ಚರಾಚರಂ ಜಾತವೇದೋ ಹವಿರಿದಂ ಜುಷಸ್ವ । ಯೇ ಗ್ರಾಮ್ಯಾಃ ಪಶವೋ ವಿಶ್ವರೂಪಾ ವಿರೂಪಾಸ್ತೇಷಾꣳ ಸಪ್ತಾನಾಮಿಹ ರನ್ತಿರಸ್ತು ರಾಯಸ್ಪೋಷಾಯ ಸುಪ್ರಜಾಸ್ತ್ವಾಯ ಸುವೀರ್ಯಾಯ ಇತಿ ತೇಷ್ವಗ್ನಿಹೋತ್ರಮಧಿಶ್ರಯತಿ ।</p>
<p>ಅದಬ್ಧೇನ ತ್ವಾ ಚಕ್ಷುಷಾವೇಕ್ಷೇ ತೃಣೇನ ಜ್ವಲತಾವೇಕ್ಷತೇ । ದೋಹನಸಂಕ್ಷಾಲನಂ ಸ್ರುವೇಣ ಆನೀಯ । ಹರಸ್ತೇ ಮಾ ವಿ ನೈಷಮ್ ಇತಿ ಪ್ರತಿಷಿಂಚತಿ೧ । ಉದ್ಭವಸ್ಥೋದಹಂ ಪ್ರಜಯಾ ಪ್ರ ಪಶುಭಿ-ರ್ಭೂಯಾಸꣳ ಹರಸ್ತೇ ಮಾ ವಿಗಾದುದ್ಯನ್ಥ್ಸ್ವರ್ಗೋ ಲೋಕಸ್ತ್ರಿಷು ಲೋಕೇಷು ರೋಚಯ ಪುನರೇವಾವೇಕ್ಷ್ಯ । ಅನ್ತರಿತꣳ ರಕ್ಷೋಽನ್ತರಿತಾ ಅರಾತಯೋಽಪಹತಾ ವ್ಯೃದ್ಧಿರಪಹತಂ ಪಾಪಂ ಕರ್ಮಾಪಹತಂ ಪಾಪಸ್ಯ ಪಾಪಕೃತಃ ಪಾಪಂ ಕರ್ಮ ಯೋ ನಃ ಪಾಪಂ ಕರ್ಮ ಚಿಕೀರ್ಷತಿ ಪ್ರತ್ಯಗೇನಮೃಚ್ಛ ತ್ರಿಃ ಪರ್ಯಗ್ನಿ ಕೃತ್ವಾ । ಕಿಂಚಿತ್ಕಾಲಂ ಪ್ರತೀಕ್ಷ್ಯ ।</p>
<p>ಹವಿರುದ್ವಾದನಮ್ :-</p>
<p>ಘರ್ಮೋಽಸಿ ರಾಯಸ್ಪೋಷವನಿರಿಹೋರ್ಜಂ ದೃꣳಹ ಇತಿ ವರ್ತ್ಮ ಕುರ್ವನ್ಪ್ರಾಗುದ್ವಾಸಯತಿ । ಉದಕ್ಪ್ರಾತಃ । ಇಹ ಪ್ರಜಾಂ ಪಶೂನ್ದೃꣳಹ ಇತ್ಯಗ್ನಿಹೋತ್ರಸ್ಥಾಲೀಂ ತ್ರಿರ್ಭೂಮೌ ಪ್ರತಿಷ್ಠಾಪ್ಯ । ಸುಭೂತಕೃತಸ್ಸ್ಥ ಪ್ರತ್ಯೂಢಂ ಜನ್ಯಂ ಭಯಂ ಪ್ರತ್ಯೂಢಾಸ್ಸೇನಾ ಅಭೀತ್ವರೀಃ ಇತಿ ಗಾರ್ಹಪತ್ಯೇ ಅನ್ಗಾರಾನ್ಪ್ರತ್ಯೂಹ್ಯ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಮ್ ಪೂಷ್ಣೋ ಹಸ್ತಾಭ್ಯಾಮಾ ದದೇ ಇತಿ ಮನ್ತ್ರಾವೃತ್ಯಾ ಸ್ರುಕ್ಸ್ರುವಮಾದಾಯ । ಪ್ರತ್ಯುಷ್ಟꣳ ರಕ್ಷಃ ಪ್ರತ್ಯುಷ್ಟಾ ಅರಾತಯಃ ಗಾರ್ಹಪತ್ಯೇ ಪ್ರತಿತಪ್ಯ । ಅರಿಷ್ಟೋ ಯಜಮಾನಃ ಪತ್ನೀ ಚ ಯುಗಪದ್ಧಸ್ತೇನ ಉಭಯಂ ಸಮ್ಮೃಜ್ಯ । ಹಿರಣ್ಯಯಷ್ಟಿರಸ್ಯಮೃತಪಲಾಶಾಸ್ಸ್ರೋತೋ ಯಜ್ಞಾನಾಮ್ ಅಭಿಮಂತ್ರ್ಯ । ಓಮುನ್ನೇಷ್ಯಾಮಿ ಹವ್ಯಂ ದೇವೇಭ್ಯಃ ಪಾಪ್ಮನೋ ಯಜಮಾನಮ್ ಇತಿ ಸಾಯಮ್ । ಓಮುನ್ನಯಾಮಿ ಇತಿ ಪ್ರಾತಃ ।</p>
<p>ಯಜಮಾನಃ - ಹವಿರ್ದೇವಾನಾಮಸಿ ಮೃತ್ಯೋರ್ಮೇಽಭಯಗ್ಗ್ ಸ್ವಸ್ತಿ ಮೇಽಸ್ತ್ವಭಯಮ್ಮೇ ಅಸ್ತು (ಇತ್ಯುಪಾꣳಶೂಕ್ತ್ವಾ) ಓಮುನ್ನಯ ಇತ್ಯುಚ್ಚೈರನುಜಾನಾತಿ । ಉಭೌ ವಾಚಂ ಯಚ್ಛತ ಆಹೋಮಾತ್ । ಅಧ್ವರ್ಯುರ್ಯಜಮಾನಶ್ಚ । ಚತುರುನ್ನಯತಿ । ಅಗ್ನಯೇ ಚ ತ್ವಾ ಪೃಥಿವ್ಯೈ ಚೋನ್ನಯಾಮಿ । ವಾಯವೇ ಚ ತ್ವಾಂತರಿಕ್ಷಾಯ ಚೋನ್ನಯಾಮಿ । ಸೂರ್ಯಾಯ ಚ ತ್ವಾ ದಿವೇ ಚೋನ್ನಯಾಮಿ । ಚಂದ್ರಮಸೇ ಚ ತ್ವಾ ನಕ್ಷತ್ರೇಭ್ಯಶ್ಚೋನ್ನಯಾಮಿ । ಅದ್ಭ್ಯಶ್ಚ ತ್ವೌಷಧೀಭ್ಯಶ್ಚೋನ್ನಯಾಮಿ ಇತಿ ಪಂಚಾವತ್ತಿನಃ । ಸರ್ವತ್ರ ಸ್ರುವಂ ಪೂರ್ಣಾನುನ್ನಯತಿ । ಪಶೂನ್ಮೇ ಯಚ್ಛ ಅಪರೇಣ ಗಾರ್ಹಪತ್ಯಂ ಕೂರ್ಚೇ ಹವಿಸ್ಸಾದಯತಿ । ಗಾರ್ಹಪತ್ಯೇ ಹಸ್ತಂ ಪ್ರತಾಪ್ಯ ಹವಿಸ್ಸಂಮೃಶತಿ । ಸಜೂರ್ದೇವೈಸ್ಸಾಯಂ ಯಾವಭಿಸ್ಸಾಯಂ ಯಾವಾನೋ ದೇವಾಸ್ಸ್ವಸ್ತಿ ಸಂಪಾರಯನ್ತು ಪಶುಭಿಸ್ಸಂಪೃಚೀಯ ಪ್ರಜಾಂ ದೃꣳಹ ಇತಿ ಸಾಯಮ್ । ಸಜೂರ್ದೇವೈಃ ಪ್ರಾತರ್ಯಾವಭಿಃ ಇತಿ ಪ್ರಾತಃ । ಪುನಃ ಪ್ರತಿತಪ್ಯ । ದಶಹೋತ್ರಾ ಚಾಭಿಮೃಶತಿ । ಚಿತ್ತಿಸ್ಸ್ರುಕ್ । ಚಿತ್ತಮಾಜ್ಯಮ್ । ವಾಗ್ವೇದಿಃ । ಆಧೀತಂ ಬರ್ಹಿಃ । ಕೇತೋ ಅಗ್ನಿಃ । ವಿಜ್ಞಾತಮಗ್ನಿಃ । ವಾಕ್ಪತಿರ್ಹೋತಾ । ಮನ ಉಪವಕ್ತಾ । ಪ್ರಾಣೋ ಹವಿಃ । ಸಾಮಾಧ್ವರ್ಯುಃ ದಶಹೋತಾರಂ ವ್ಯಾಖ್ಯಾಯ । ಪ್ರಾದೇಶಮಾತ್ರೀಂ ಪಾಲಾಶೀꣳ ಸಮಿಧಮುಪರಿ ಧಾರಯನ್ ಗಾರ್ಹಪತ್ಯಸ್ಯ ಸಮಯಾರ್ಚಿರ್ಹರತಿ । ಉರ್ವಂತರಿಕ್ಷಂ ವೀಹಿ ಹರತಿ । ಸಮಂ ಪ್ರಾಣೈರ್ಧಾರಯಮಾಣಃ ಗಚ್ಛನ್ ದಶಹೋತಾರಂ ವ್ಯಾಚಷ್ಟೇ । ಚಿತ್ತಿಸ್ಸ್ರುಕ್ &mdash; ಸಾಮಾಧ್ವರ್ಯುಃ ಅತ್ರ ಪ್ರತಿವಾಕ್ಯೇ ಪ್ರಾಣಭೇದಃ । ಸ್ವಾಹಾಗ್ನಯೇ ವೈಶ್ವಾನರಾಯ ಮಧ್ಯದೇಶೇ ನಿಯಚ್ಛತಿ</p>
<p>ಯಜಮಾನಃ - ಅಗ್ನಯೇ ವೈಶ್ವಾನರಾಯೇದಮ್ ।</p>
<p>ಅಧ್ವರ್ಯುಃ - ವಾತಾಯ ತ್ವಾ ಮುಖಸಮಮುದ್ಧೃತ್ಯ ।</p>
<p>ಯಜಮಾನಃ - ವಾತಾಯೇದಮ್ ।</p>
<p>ಅಧ್ವರ್ಯುಃ - ಪುನಃ ಪ್ರಾಣೈಸ್ಸಮಂ ಕರೋತಿ । ಉಪಪ್ರೇತ ಸಂಯತಧ್ವಂ ಮಾಂತರ್ಗಾತ ಭಾಗಿನಂ ಭಾಗಧೇಯಾಥ್ಸಪ್ತಋಷೀಣಾꣳ ಸುಕೃತಾಂ ಯತ್ರ ಲೋಕಸ್ತತ್ರೇಮಂ ಯಜ್ಞಂ ಯಜಮಾನಂ ಚ ಧೇಹ್ಯುಪ ಪ್ರತ್ನಮುಪ ಭೂರ್ಭುವಸ್ಸುವರಾಯುರ್ಮೇ ಯಚ್ಛ ಅಪರೇಣಾಹವನೀಯಮುಪಾವಹರಣೀಯ ಕೂರ್ಚೇ ಸಾದಯತಿ ।</p>
<p>ಪ್ರಧಾನಹೋಮಃ :-</p>
<p>ತತ ಆಹವನೀಯೇ ಜ್ವಾಲಾಶಾನ್ತೇಷು ಶರೋಽಂಗಾರೇಷು ಹೋಮಃ । ವಿದ್ಯುದಸಿ ವಿದ್ಯ ಮೇ ಪಾಪ್ಮಾನಮೃತಾತ್ಸತ್ಯಮುಪೈಮಿ ಇತಿ ಹೋಷ್ಯನ್ನಪ ಉಪಸ್ಪೃಶತಿ । ಪಾಲಾಶೀꣳ ಸಮಿಧಮಾದಧಾತಿ ಏಷಾ ತೇ ಅಗ್ನೇ ಸಮಿತ್ತಯಾ ವರ್ಧಸ್ವ ಚಾಚಪ್ಯಾಯಸ್ವ ವರ್ಧತಾಂ ಚ ತೇ ಯಜ್ಞಪತಿರಾಚ-ಪ್ಯಾಯತಾಂ ವರ್ಧಿಷೀಮಹಿ ಚ ವಯಮಾ ಚ ಪ್ಯಾಸಿಷೀಮಹಿ ಸ್ವಾಹಾ । ಅಗ್ನಯ ಇದಮ್ । ಪ್ರದೀಪ್ತೇ ಇಧ್ಮೇ ಸ್ರುಚಮಾದಾಯ । ಪ್ರಾಣ್ಯ, ಅಪಾನ್ಯ, ನಿಮೀಲ್ಯ, ಅವೇಕ್ಷ್ಯ ಅಭಿಕ್ರಮ್ಯ । ದೀಪ್ತಾಯಾಂ ದ್ವ್ಯಂಗುಲಮೂಲಾತ್ಸಮಿಧಮಭಿ ಜುಹೋತಿ । ಓಂ ಭೂರ್ಭುವಸ್ಸುವಃ ಅಗ್ನಿರ್ಜ್ಯೋತಿರ್ಜ್ಯೋತಿ-ರಗ್ನಿಸ್ಸ್ವಾಹಾ ಇತಿ ಸಾಯಮಗ್ನಿಹೋತ್ರಂ ಜುಹೋತಿ ।</p>
<p>ಯಜಮಾನಃ - ಅಗ್ನಯೇ ಜ್ಯೋತಿಷ ಇದಮ್ ।</p>
<p>ಅಧ್ವರ್ಯುಃ - ದ್ರವದ್ರವ್ಯಂ ಸ್ರುಙ್ಮುಖೇನ ಪಾರ್ಶ್ವೇನ ಕಠಿಣಂ ಹವಿಃ । ಓಂ ಭೂರ್ಭುವಸ್ಸುವಃ ಸೂರ್ಯೋಜ್ಯೋತಿರ್ಜ್ಯೋತಿಸ್ಸೂರ್ಯಸ್ಸ್ವಾಹಾ ಇತಿ ಪ್ರಾತಃ ।</p>
<p>ಯಜಮಾನಃ - ಸೂರ್ಯಾಯ ಜ್ಯೋತಿಷ ಇದಮ್ ।</p>
<p>ಅಧ್ವರ್ಯುಃ - ಹುತ್ವಾ ಮಹದಭಿವೀಕ್ಷತೇ । ಇಷೇ ತ್ವಾ ಸ್ರುಙ್ಮುಖಾದವಾಚೀನಂ ಸಾಯಂ ಲೇಪಮವಮಾರ್ಷ್ಟಿ । ಊರ್ಜೇ ತ್ವಾ ಇತ್ಯೂರ್ಧ್ವಂ ಪ್ರಾತಃ । ಅವಾಚೀನಂ ನ್ಯುಬ್ಜಹಸ್ತೇನ, ಊರ್ಧ್ವಮುತ್ತಾನೇ-ನೇತ್ಯರ್ಥಃ । ಯದಾ ಪಾರ್ಶ್ವೇನ ಹೋಮಃ ತದಾ ಪಾರ್ಶ್ವಂ ಕ್ರಿಯಾ । ಓಷಧೀಭ್ಯಸ್ತ್ವೌಷಧೀರ್ಜಿನ್ವ ಬರ್ಹಿಷಿ ಲೇಪಂ ನಿಮೃಜ್ಯ ।</p>
<p>ಯಜಮಾನಃ -–ಓಷಧೀಭ್ಯ ಇದಮ್ ।</p>
<p>ಅಧ್ವರ್ಯುಃ - ವರ್ಚೋ ಮೇ ಯಚ್ಛ ಇತಿ ಸ್ರುಚಂ ಕೂರ್ಚೇ ಸಾದಯಿತ್ವಾ । ಅಗ್ನೇ ಗೃಹಪತೇ ಮಾ ಮಾ ಸನ್ತಾಪ್ಸೀರಾತ್ಮನ್ನಮೃತಮಧಿಷಿ ಪ್ರಜಾಜ್ಯೋತಿರದಬ್ಧೇನ ತ್ವಾ ಚಕ್ಷುಷಾ ಪ್ರತೀಕ್ಷೇ ಗಾರ್ಹಪತ್ಯಂ ಪ್ರತೀಕ್ಷತೇ । ಪುನಸ್ಸ್ರುಚಮಾದಾಯ । ಓಂ ಭೂರ್ಭುವಸ್ಸುವಸ್ಸ್ವಾಹಾ ಇತ್ಯುತ್ತರಾಮಾಹುತಿಮುತ್ತರಾರ್ಧೇ ಸಮಿಧಿ ಜುಹೋತಿ । ಯಥಾಲಿಂಗಂ ತ್ಯಾಗಃ ।</p>
<p>ಯಜಮಾನಃ - ಪ್ರಜಾಪತಯ ಇದಮ್ ।</p>
<p>ಅಧ್ವರ್ಯುಃ -–ರುದ್ರ ಮೃಡಾನಾರ್ಭವ ಮೃಡ ಧೂರ್ತ ನಮಸ್ತೇ ಅಸ್ತು ಪಶುಪತೇ ತ್ರಾಯಸ್ವೈನಮ್ ಇತಿ ಸ್ರುಚಾ ತ್ರಿರಗ್ನಿ೦ ಜ್ವಾಲಾಮುತ್ತರತಃ ಕಂಪಯಿತ್ವಾ । ರುದ್ರಾಯೇದಮ್ । ಇಷೇ ತ್ವಾ ಪೂರ್ವವಲ್ಲೇಪಮವಮೃಜ್ಯ । ಪ್ರಾಚೀನಾವೀತೀ ಸ್ವಧಾ ಪಿತೃಭ್ಯ: ಪಿತೄನ್ಜಿನ್ವ ಇತಿ ದಕ್ಷಿಣೇನ ವೇದಿಂ ಭೂಮ್ಯಾಂ ಲೇಪಂ ನಿಮೃಜ್ಯ । ಪಿತೃಭ್ಯ ಇದಮ್ । ಯಜ್ಞೋಪವೀತೀ ಅಪ ಉಪಸ್ಪೃಶ್ಯ । ಪ್ರಜಾಂ ಮೇ ಯಚ್ಛ ಸ್ರುಚꣳ ಸಾದಯಿತ್ವಾ । ವೃಷ್ಟಿರಸಿ ವೃಶ್ಚ ಮೇ ಪಾಪ್ಮಾನಮೃತಾತ್ ಸತ್ಯಮುಪಾಗಾಮ್ । ಅಥಾಪರಯೋ: ಸ್ರುವೇಣ ಹೋಮ: । ಅಗ್ನೇ ಗೃಹಪತೇ ಪರಿಷದ್ಯ ಜುಷಸ್ವ ಸ್ವಾಹಾ ಇತಿ ದ್ವಿ: । ಅಗ್ನಯೇ ಗೃಹಪತಯೇ ಪರಿಷದ್ಯಾಯೇದಮ್ । ಅಗ್ನಯೇ ಗೃಹಪತಯೇ ರಯಿಪತಯೇ ಪುಷ್ಟಿಪತಯೇ ಕಾಮಾಯಾನ್ನಾದ್ಯಾಯ ಸ್ವಾಹಾ ಇತಿ ದ್ವಿ: । ಅಗ್ನಯೇ ಗೃಹಪತಯೇ ರಯಿಪತಯೇ ಪುಷ್ಟಿಪತಯೇ ಕಾಮಾಯಾನ್ನಾದ್ಯಾಯೇದಂ । ಯಥಾಲಿಂಗಂ ತ್ಯಾಗಃ । ಅಥ ದಕ್ಷಿಣಾಗ್ನೌ । ಅಗ್ನೇಽದಾಭ್ಯ ಪರಿಷದ್ಯ ಜುಷಸ್ವ ಸ್ವಾಹಾ । ಯಥಾಲಿಂಗತ್ಯಾಗಃ । ಅನ್ನಪತೇಽನ್ನಸ್ಯ ನೋ ದೇಹ್ಯನಮೀವಸ್ಯ ಶುಷ್ಮಿಣಃ । ಪ್ರ ಪ್ರದಾತಾರಂ ತಾರಿಷ ಊರ್ಜಂ ನೋ ಧೇಹಿ ದ್ವಿಪದೇ ಚತುಷ್ಪದೇ ಸ್ವಾಹಾ । ಅಗ್ನಯೇ ಅನ್ನಪತಯ ಇದಮ್ । ಅಗ್ನೇಽದಾಭ್ಯ ಪರಿಷದ್ಯ ಜುಷಸ್ವ ಸ್ವಾಹಾ ಇತಿ ದ್ವಿ: । ಯಥಾಲಿಂಗಂ ತ್ಯಾಗ: । ಆಹವನೀಯೇ ತೂಷ್ಣೀಂ ಸಮಿಧಮಾಧಾಯ ವಾಥ್ಸಪ್ರೇಣೋಪತಿಷ್ಠತೇ ದಿವಸ್ಪರೀತ್ಯನುವಾಕೇನ । ಭೂರ್ಭುವಸ್ಸುವಃ ಸುಪ್ರಜಾಃ ಪ್ರಜಯಾ ಭೂಯಾಸꣳ ಸುವೀರೋ ವೀರೈಸ್ಸುವರ್ಚಾ ವರ್ಚಸಾ ಸುಪೋಷಃ ಪೋಷೈಃ ಇತಿ ವಾ । ಉಪಸ್ಥಾಯ ಅಗ್ನೇಸ್ತೃಣಾನ್ಯಪಚಿನೋತಿ । ಅಂತರ್ವೇದಿಸ್ಥಿತಾಯಾಂ ಸ್ರುಚಾಲೇಪಮಾದಾಯ ದಂತೇನಾಸ್ಪೃಶನ್ ವಿಹಾರಾದ್ಬಹಿರ್ಗತ್ವಾ ಪೂಷಾಸಿ ಪ್ರಾಶ್ಯ ಆಚಮ್ಯ । ಏವಂ ಪುನಃ ಪೂಷಾಸಿ ಪ್ರಾಶ್ಯ ಆಚಮ್ಯ, ಸ್ರುಚಾಶೇಷಂ ಹಸ್ತೇಽವಧಾಯ ಉದಙ್ಮುಖವೃತ್ಯಾ ಉತ್ಸೃಜ್ಯ । ಗರ್ಭೇಭ್ಯಸ್ತ್ವ ಗರ್ಭಾನ್ಪ್ರೀಣೀಹಿ ಆಗ್ನೇಯꣳ ಹವಿಃ ಪ್ರಜನನಂ ಮೇ ಅಸ್ತು ದಶವೀರꣳ ಸರ್ವಗಣಗ್ಗ್ ಸ್ವಸ್ತಯೇ । ಆತ್ಮಸನಿ ಪ್ರಜಾಸನಿ ಪಶುಸನ್ಯಭಯಸನಿ ಲೋಕಸನಿ ವೃಷ್ಟಿಸನಿ । ಅಗ್ನಿಃ ಪ್ರಜಾಂ ಬಹುಲಾಂ ಮೇ ಕರೋತ್ವನ್ನಂ ಪಯೋ ರೇತೋ ಅಸ್ಮಾಸು ಧೇಹಿ ರಾಯಸ್ಪೋಷಮಿಷಮೂರ್ಜಮಸ್ಮಾಸು ದೀಧರತ್ಸ್ವಾಹಾ ಪ್ರಾಶ್ಯ । ಗರ್ಭೇಭ್ಯ ಇದಮ್ । ಸಾಯಂ ಹೋಮೇತ್ಯಾಗಂ ಕೃತ್ವಾ ಪ್ರಾಶ್ಯ । ಸೌರ್ಯꣳ ಹವಿರಿತಿ ಪ್ರಾತರ್ಮಂತ್ರಂ ಸನ್ನಮತಿ । ದ್ವಿರ್ಹಸ್ತೇನ ನಿರ್ಲಿಹ್ಯ । ದ್ವಿರ್ಹಸ್ತಂ ಪೂರಯಿತ್ವಾ ಉಚ್ಛಿಷ್ಟ ಭಾಜೋ ಜಿನ್ವ ಇತಿ ಪರಾಚೀಂ ನಿನಯತಿ । ಉಚ್ಛಿಷ್ಟಭಾಗ್ಭ್ಯ ಇದಮ್ । ಆಚಮ್ಯ, ಅಗ್ರೇಣಾಹವನೀಯಂ ದರ್ಭೈರಗ್ನಿಹೋತ್ರಹವಣೀಂ ಪ್ರಕ್ಷಾಲ್ಯ । ಅದ್ಭಿಸ್ಸ್ರುಚಂ ಪೂರಯಿತ್ವಾ । ಸರ್ಪೇಭ್ಯಸ್ತ್ವಾ ಸರ್ಪಾನ್ ಜಿನ್ವ ಇತಿ ಪ್ರತಿದಿಶಂ ವ್ಯುತ್ಸಿಚ್ಯ । ಸರ್ಪೇಭ್ಯ ಇದಮ್ । ಸರ್ಪಾನ್ ಪಿಪೀಲಿಕಾ ಜಿನ್ವ । ಯಥಾಲಿಂಗಂ ತ್ಯಾಗಃ । ಸರ್ಪೇತರ ಜನಾನ್ ಜಿನ್ವ । ಸರ್ಪೇತರ ಜನೇಭ್ಯ ಇದಮ್ । ಸರ್ಪದೇವಜನಾನ್ಜಿನ್ವ । ಸರ್ಪದೇವಜನೇಭ್ಯ ಇದಮ್ । ಇತಿ ತಿಸ್ರಸ್ಸ್ರುಚ ಉತ್ಸಿಚ್ಯ । ನಾತ್ರ ಸ್ಥಾನ ನಿಯಮಃ । ಚತುರ್ಥೀಂ ಪೂರಯಿತ್ವಾ । ಪೃಥಿವ್ಯಾಮಮೃತಂ ಜುಹೋಮಿ ಸ್ವಾಹಾ ಅಪರೇಣಾಹವನೀಯಂ ಅರ್ಧಂ ನಿನೀಯ । ಪೃಥಿವ್ಯಾ ಇದಮ್ । ಶೇಷಂ ಪತ್ನ್ಯಂಜಲೌ । ಗೃಹೇಭ್ಯಸ್ತ್ವಾ ಗೃಹಾನ್ಜಿನ್ವ । ಗೃಹೇಭ್ಯ ಇದಮ್ । ಯದಿ ಪತ್ನೀ ನಾನುಸ್ಯಾತ್ ರಜಸ್ವಲಾದಿನಾ । ದೇವಾನಾಂ ಪತ್ನೀಭ್ಯೋಽಮೃತಂ ಜುಹೋಮಿ ಸ್ವಾಹಾ । ದೇವಾನಾಂ ಪತ್ನೀಭ್ಯ ಇದಮ್ । ವಿಪ್ರುಷಾಂ ಶಾಂತಿರಸಿ ಇತ್ಯುನ್ನಯನದೇಶೇ ನಿನೀಯ । ವಿಪ್ರುಡ್ಭ್ಯ ಇದಮ್ । ಆಹವನೀಯೇ ಸ್ರುಚಂ ಪ್ರತಾಪ್ಯ ಹಸ್ತೇನ ಪಿಧಾಯ । ಊಷ್ಮಣಾ ಉದ್ವೃತ್ಯ । ಸಪ್ತಋಷಿಭ್ಯಸ್ತ್ವಾ ಸಪ್ತಋಷೀನ್ಜಿನ್ವ । ಸಪ್ತಋಷಿಭ್ಯ ಇದಂ । ದಕ್ಷಿಣಾ ಪ????ರ್ಯಾವರ್ತತೇ । ಸ್ರುಚಮಂತರ್ವೇದಿ ನಿದಧಾತಿ । ದೀದಿಹಿ ದೀದಿದಾಸಿ ದೀದಾಯ ಇತಿ ಪ್ರತಿ ಮಂತ್ರೇಣ ಗಾರ್ಹಪತ್ಯೇ ದಕ್ಷಿಣಾಗ್ನೌ ಆಹವನೀಯೇ ಚ ಏಕೈಕಾಂ ಸಮಿಧಮಾದಧಾತಿ । ಅಗ್ನಯ ಇದಮ್ । ಪ್ರಾಗಾದಿ ಪರಿಸ್ತರಣಮುತ್ತರೇ ವಿಸೃಜೇತ್ । ಅಗ್ನೇ ಗೃಹಪತ ಇತ್ಯಾದಿ ಪರಿಸಮೂಹನಾಲಂಕರಣೇ । ಅಂತರ್ವೇದ್ಯಪೋ ನಿನೀಯ ಅವಭೃಥಸ್ಯೈವ ರೂಪಮಕಃ । ಪುನ: ಪರಿಷೇಚನಮ್ । ಸಂಕಲ್ಪ್ಯ । ಅಗ್ನಿಹೋತ್ರ ಸಾದ್ಗುಣ್ಯಾರ್ಥಂ ಅನಾಜ್ಞಾತಾದಿ ಮಂತ್ರಜಪಂ ಕರಿಷ್ಯೇ । ಅನಾಜ್ಞಾತಂ, ಪುರುಷ ಸಂಮ್ಮಿತೋ, ಯತ್ಪಾಕತ್ರಾ, ತ್ವನ್ನೋ ಅಗ್ನೇ, ಸ ತ್ವನ್ನೋ ಅಗ್ನೇ, ತ್ವಮಗ್ನೇ ಅಯಾಸಿ, ಆಭಿರ್ಗೀರ್ಭಿರಿದಂ ವಿಷ್ಣುಃ । ಓಂ ಭೂರ್ಭುವಸ್ಸುವಃ । ಶ್ರೀ ವಿಷ್ಣವೇ ನಮಃ । ಅಕ್ಷಿತಮಕ್ಷಿತ್ಯೈ ಜುಹೋಮಿ ಸ್ವಾಹಾ ಅಗ್ನಿಹೋತ್ರಸ್ಥಾಲೀ ಪ್ರಕ್ಷಾಲನೋದಕಂ ಅಂತರ್ವೇದಿನಿನೀಯ । ಅಕ್ಷಿತ್ಯಾ ಇದಮ್ । ಯಜಮಾನ ಕರ್ತೃಕಾಗ್ನಿಹೋತ್ರೇ, ಯಜಮಾನಃ ಅಪರೇಣಾಹವನೀಯಂ ದಕ್ಷಿಣಾತಿಕ್ರಮ್ಯ । ವೃಷ್ಟಿರಸಿ ವೃಶ್ಚ ಮೇ ಪಾಪ್ಮಾನಮೃತಾಥ್ಸತ್ಯಮುಪಾಗಾಮ್ । ಅಪ್ಸು ಶ್ರದ್ಧಾ ಇತ್ಯಪೋಽಶ್ನಾತಿ । ವಿಹಾರಾದ್ಬಹಿರ್ಗತ್ವಾ ದ್ವಿರಾಚಾಮೇತ್ । ಅನ್ನಾದಾಃ ಸ್ಥಾನ್ನಾದೋ ಭೂಯಾಸಂ ಯಶಃ ಸ್ಥ ಯಶಸ್ವೀ ಭೂಯಾಸಗ್ಗ್ ಶ್ರದ್ಧಾಃ ಸ್ಥ ಶ್ರದ್ಧಿಷೀಯ ಪ್ರಸೃತಾಂಗುಲಿಹಸ್ತೇನ ಅಂತರ್ವೇದ್ಯಪೋ ನಿನೀಯ । ಆಪೋ ಹ ಶ್ರೇಷ್ಮ ಪ್ರಥಮꣳ ಸಂಬಭೂವ ಯೇನ ಧೃತೋ ವರುಣೋ ಯೇನ ಮಿತ್ರಃ । ಯೇನೇಂದ್ರಂ ದೇವಾ ಅಭ್ಯಷಿಂಚಂತ ರಾಜ್ಯಾಯ ತೇನಾಹಂ ಮಾಮಭಿಷಿಂಚಾಮಿ ವರ್ಚಸೇ ಶಿರಸ್ಯಪ ಆನಯತೇ । ಏಷ ವೈ ಸಾಯಮಗ್ನಿಹೋತ್ರಸ್ಯಾವಭೃಥಃ । ಇತರಕರ್ತೃಕಾಗ್ನಿಹೋತ್ರೇ ಏತಾವನ್ನಭವತಿ । ಅಥ ಪ್ರದಕ್ಷಿಣಮ್ । ಅಗ್ನೇ ನಯ ಸುಪಥಾ &mdash;—ಘೃತಾಚೀ ।</p>
<p>ನಮಸ್ತೇ ಗಾರ್ಹಪತ್ಯಾಯ ನಮಸ್ತೇ ದಕ್ಷಿಣಾಗ್ನಯೇ ।</p>
<p>ನಮ ಆಹವನೀಯಾಯ ಮಹಾವೇದ್ಯೈ ನಮೋ ನಮಃ ॥</p>
<p>ಕಾಂಡದ್ವಯೋಪಪಾದ್ಯಾಯ ಕರ್ಮಬ್ರಹ್ಮಸ್ವರೂಪಿಣೇ ।</p>
<p>ಸ್ವರ್ಗಾಪವರ್ಗ ದಾತ್ರೇ ಚ ಯಜ್ಞೇಶಾಯ ನಮೋ ನಮಃ ॥</p>
<p>ಯಜ್ಞೇಶಾಚ್ಯುತ ಗೋವಿಂದ ಮಾಧವಾನನ್ತಕೇಶವ ।</p>
<p>ಕೃಷ್ಣ ವಿಷ್ಣೋ ಹೃಷೀಕೇಶ ವಾಸುದೇವ ನಮೋಸ್ತುತೇ ॥</p>
<p>ಪ್ರಮಾದಾತ್ಕುರ್ವತಾಂ ಕರ್ಮ ಪ್ರಚ್ಯವೇತಾಧ್ವರೇಷು ಚ ।</p>
<p>ಸ್ಮರಣಾದೇವ ತಂ ವಿಷ್ಣೋಸ್ಸಂಪೂರ್ಣಂ ಸ್ಯಾದಿತಿ ಶ್ರುತಿಃ ॥</p>
<p>॥ ಶ್ರೀ ವಿಷ್ಣವೇ ನಮೋ ವಿಷ್ಣವೇ ನಮೋ ವಿಷ್ಣವೇ ನಮಃ ॥</p>
<p>ವಷಟ್ತೇ ವಿಷ್ಣವಾಸ ಆ ಕೃಣೋಮಿ ತನ್ಮೇ ಜುಷಸ್ವ ಶಿಪಿವಿಷ್ಟ ಹವ್ಯಮ್ । ವರ್ಧಂತು ತ್ವಾ ಸುಷ್ಟುತಯೋ ಗಿರೋ ಮೇ ಯೂಯಂ ಪಾತ ಸ್ವಸ್ತಿಭಿಸ್ಸದಾ ನಃ ॥</p>
<p>ಸಕೃತ್ತೇ ಅಗ್ನೇ ನಮಃ ದ್ವಿಸ್ತೇ ನಮಃ । ತ್ರಿಸ್ತೇ ನಮಃ । ಚತುಸ್ತೇ ನಮಃ । ಪಂಚಕೃತ್ವಸ್ತೇ ನಮಃ । ದಶಕೃತ್ವಸ್ತೇ ನಮಃ । ಶತಕೃತ್ವಸ್ತೇ ನಮಃ । ಆಸಹಸ್ರಕೃತ್ವಸ್ತೇ ನಮಃ । ಅಪರಿಮಿತಕೃತ್ವಸ್ತೇ ನಮಃ । ನಮಸ್ತೇ ಅಸ್ತು ಮಾ ಮಾ ಹಿꣳಸೀಃ ॥</p>
<p>ಅನೃಣಾ ಅಸ್ಮಿನ್ನನೃಣಾಃ ಪರಸ್ಮಿಗ್ಗ್ಸ್ತೃತೀಯೇ ಲೋಕೇ ಅನೃಣಾಃ ಸ್ಯಾಮ । ಯೇ ದೇವಯಾನಾ ಉತ ಪಿತೃಯಾಣಾಃ ಸರ್ವಾನ್ಪಥೋ ಅನೃಣಾ ಆ ಕ್ಷೀಯೇಮ ॥</p>
<p>ಅಹಂ ಪರಸ್ತಾದಹಮವಸ್ತಾದಹಂ ಜ್ಯೋತಿಷಾ ವಿ ತಮೋ ವವಾರ । ಯದಂತರಿಕ್ಷಂ ತದು ಮೇ ಪಿತಾಭೂದಹꣳ ಸೂರ್ಯ ಉಭಯತೋ ದದರ್ಷಾಹಂ ಭೂಯಾಸಮುತ್ತಮಃ ಸಮಾನಾನಾಮ್ ॥</p>
<p>॥ ಸಮಾಪ್ತೋಽಗ್ನಿಹೋತ್ರಪ್ರಯೋಗಃ ॥</p>
<p></p>
<p>॥ ಅಥ ಚಾತುರ್ಮಾಸ್ಯಪ್ರಯೋಗಃ ॥</p>
<p>ಓಂ ನಮೋ ಬ್ರಹ್ಮಾದಿಭ್ಯೋ ಬ್ರಹ್ಮವಿದ್ಯಾ ಸಂಪ್ರದಾಯಕರ್ತೃಭ್ಯೋ ವಂಶಋಷಿಭ್ಯೋ ನಮೋ ಮಹದ್ಭ್ಯೋ ನಮೋ ಗುರುಭ್ಯಃ ।</p>
<p>ನತ್ವಾ ಗಣೇಶಪಾದಾಭ್ಯಾಂ ಗುರೂನಥ ಮಹಾಶಯಾನ್ ।</p>
<p>ಕುರ್ವೇ ತ್ರ್ಯಂಬಕನಾಮಾಹಂ ಚಾತುರ್ಮಾಸ್ಯಾಖ್ಯಮಾದೃತಃ ॥</p>
<p>ಅಕ್ಷಯ್ಯಂ ಹ ವೈ ಚಾತುರ್ಮಾಸ್ಯಯಾಜಿನಸ್ಸುಕೃತಂ ಭವತಿ । ಫಾಲ್ಗುನ್ಯಾಂ ಪೌರ್ಣಮಾಸ್ಯಾಂ ಚೈತ್ರ್ಯಾಂ ವಾ ವೈಶ್ವದೇವೇನ ಯಜೇತ ॥ ಪಂಚಾಹಿಕಾನಾಂ ಕಾಲಸ್ತು ಬೋಧಾಯನೇನ ಉಕ್ತಃ೧ ॥ ಉದಗಯನೇ ಆಪೂರ್ಯಮಾಣಪಕ್ಷೇ ದೇವನಕ್ಷತ್ರೇ ವೈಶ್ವದೇವಸ್ಯ ಸದ್ಯಸ್ಕಾಲೋಽಪಿ ವಿಕಲ್ಪೇನ ಉಕ್ತಃ ॥</p>
<p>ಅಥ ಪ್ರಯೋಗಃ</p>
<p>ಚತುರ್ದಶ್ಯಾಂ ಪ್ರಾತರಗ್ನಿಹೋತ್ರಂ ಹುತ್ವಾ ಕರಿಷ್ಯಮಾಣ ಚಾತುರ್ಮಾಸ್ಯಾನಾಂ ನಿರ್ವಿಘ್ನತಾ ಸಿದ್ಧ್ಯರ್ಥಂ ಗಣಪತಿಪೂಜನಂ ಸ್ವಸ್ತಿ ಪುಣ್ಯಾಹವಾಚನಂ ಕರಿಷ್ಯೇ ಇತಿ ಸಂಕಲ್ಪ್ಯ, ಕೃತ್ವಾ೨ । ದರ್ಭೇಷ್ವಾಸೀನೋ ದರ್ಭಾನ್ಧಾರಯಮಾಣಃ ಪವಿತ್ರಪಾಣಿಃ ಪತ್ನ್ಯಾ ಸಹ ಪ್ರಾಣಾನಾಯಮ್ಯ । ಐಷ್ಟಿಕೈಶ್ಚಾತುರ್ಮಾಸ್ಯೈರ್ಯಕ್ಷ್ಯೇ ಇತಿ ಸಂಕಲ್ಪ್ಯ । ಏಷು ಐಷ್ಟಿಕಚಾತುರ್ಮಾಸ್ಯೇಷು ಅಧ್ವರ್ಯುಂ ತ್ವಾಂ ವೃಣೀಮಹೇ । ಏವಂ ಬ್ರಹ್ಮಾಣಂ ಹೋತಾರಮಾಗ್ನೀಧ್ರಂ ಚ ವೃತ್ವಾ ।</p>
<p>ಪಂಚಹೋತೃ ಹೋಮಃ :-</p>
<p>ಪ್ರಾಣಾನಾಯಮ್ಯ, ಚಾತುರ್ಮಾಸ್ಯಾನ್ಯಾರಪ್ಸ್ಯಮಾಣಃ ಪಂಚಹೋತಾರಂ ಸಗ್ರಹಂ ಹೋಷ್ಯಾಮೀತಿ ಸಂಕಲ್ಪ್ಯ । ಅಧ್ವರ್ಯುಃ - ಆಹವನೀಯಂ ವಿಹೃತ್ಯ । ಜುಹ್ವಾಂ ಸಕೃದ್ಗೃಹೀತ್ವಾ ಅಗ್ನಿರ್ಹೋತಾ । ಅಶ್ವಿನಾಧ್ವರ್ಯೂ । ತ್ವಷ್ಟಾಗ್ನೀತ್ । ಮಿತ್ರ ಉಪವಕ್ತಾ । ಇತಿ ಸಂತತಂ ಮನಸಾ ಜಪಿತ್ವಾ । ಅಥ ಉಪಾಂಶುಜಪೋ ವಾಕ್ಯಶಃ ಪಾಠಶ್ಚ । ಸೋಮಸ್ಸೋಮಸ್ಯ ಪುರೋಗಾಃ । ಶುಕ್ರಶ್ಶುಕ್ರಸ್ಯ ಪುರೋಗಾಃ । ಶ್ರಾತಾಸ್ತ ಇಂದ್ರಸೋಮಾಃ । ವಾತಾಪೇರ್ಹವನಶ್ರುತಸ್ಸ್ವಾಹಾ ಆಹವನೀಯೇ ಜುಹೋತಿ । ವಾಚಸ್ಪತಯೇ ಬ್ರಹ್ಮಣ ಇದಮ್ । ಅಗ್ನಿಂ ಪರಿತ್ಯಜ್ಯ । ಚಾತುರ್ಮಾಸ್ಯಾನ್ಯಾರಪ್ಸ್ಯಮಾನಃ೩ ಪಂಚಹೋತಾರಂ ಹುತ್ವಾ ಕೂಷ್ಮಾಂಡೈರ್ಜುಹುಯಾತ್ ॥</p>
<p>ಅನ್ವಾರಮ್ಭಣೀಯಾ :-</p>
<p>ಪುನಃ ಪ್ರಾಣಾನಾಯಮ್ಯ । ಚಾತುರ್ಮಾಸ್ಯಾನ್ಯಾರಪ್ಸ್ಯಮಾಣಃ ಅನ್ವಾರಂಭಣೀಯಯಾ ಯಕ್ಷ್ಯೇ । ವಿದ್ಯುದಸಿ ವಿದ್ಯ ಮೇ ಪಾಪ್ಮಾನಮೃತಾತ್ ಸತ್ಯಮುಪೈಮಿ । ಅಧ್ವರ್ಯುಃ ವಿಹರಣಾದಿ ಪೌರ್ಣಮಾಸವತ್ಕರೋತಿ । ಅದ್ಯ ಯಜ್ಞಾಯ । ಇಮಾಮೂರ್ಜಂ ಚತುರ್ದಶೀಂ ಯೇ ಪ್ರವಿಷ್ಟಾಸ್ತಾನ್ದೇವಾನ್ಪರಿಗೃಹ್ಣಾಮಿ ಪೂರ್ವ: । ಅಗ್ನಿರ್ಹವ್ಯವಾಡಿಹತಾನಾವಹತು । ಅನ್ವಾರಂಭಣೀಯꣳ ಹವಿರಿದಮೇಷಾಂ ಮಯಿ । ಪರಿಸ್ತರಣಾನ್ತಂ ಕೃತ್ವಾ । ಕರ್ಮಣೇ ವಾಮಿತ್ಯಾದಿ । ಪಾತ್ರಾಸಾದನಕಾಲೇ ದ್ವಾದಶಕಪಾಲಾನಿ ಸ್ಥಾಲೀ ಸ್ಫ್ಯಶ್ಚ ದ್ವಂದ್ವಮ್ । ಪುರತಃ ಅನ್ವಾಹಾರ್ಯಸ್ಥಾಲೀವರ್ಜಮಿತರಾಣಿ ಪ್ರಯುಜ್ಯ । ಪವಿತ್ರಕರಣಾದಿ । ನಿರ್ವಪಣಕಾಲೇ ಅಗ್ನಯೇ ವೈಶ್ವಾನರಾಯ ಜುಷ್ಟಂ ನಿರ್ವಪಾಮಿ । ಪರ್ಜನ್ಯಾಯ ಜುಷ್ಟಂ ನಿರ್ವಪಾಮಿ । ಅಗ್ನೇ ವೈಶ್ವಾನರ ಹವ್ಯꣳ ರಕ್ಷಸ್ವ । ಪರ್ಜನ್ಯ ಹವ್ಯꣳ ರಕ್ಷಸ್ವ । ಸಶೂಕಾಯಾಮಿತ್ಯಾದಿ । ಅಗ್ನಯೇ ವೈಶ್ವಾನರಾಯ ವೋ ಜುಷ್ಟಂ ಪ್ರೋಕ್ಷಾಮಿ । ಪರ್ಜನ್ಯಾಯ ವೋ ಜುಷ್ಟಂ ಪ್ರೋಕ್ಷಾಮಿ । ವಿಭಾಗಕಾಲೇ ಯಥಾಭಾಗಂ ವ್ಯಾವರ್ತೇಥಾಮ್ । ಇದಮಗ್ನೇರ್ವೈಶ್ವಾನರಸ್ಯ ಪೇಷಣಾರ್ಥಾನ್ । ಇದಂ ಪರ್ಜನ್ಯಸ್ಯ ಚರ್ವರ್ಥಾನ್ । ಕೃಷ್ಣಾಜಿನಾದಾನಾದಿ । ಅಗ್ನಯೇ ವೈಶ್ವಾನರಾಯ ಜುಷ್ಟಮಧಿವಪಾಮಿ ಧಾನ್ಯಮಸಿ ಧಿನುಹಿ ದೇವಾನ್ । ಕಪಾಲಾನಾಮುಪಧಾನಕಾಲೇ ದ್ವಿತೀಯಚತುರ್ಥಷಷ್ಠಾಷ್ಟಮಾನಾಮಾವೃತ್ಯಾ ದ್ವಾದಶಕಪಾಲಾನಿ ವೈಶ್ವಾನರಸ್ಯೋಪಧಾಯ । ಧ್ರುವೋಽಸಿ ಇತಿ ಚರುಸ್ಥಾಲೀಮುಪದಧಾತಿ । ಪಿಷ್ಟಾನಾಮುತ್ಪವನಕಾಲೇ ತಂಡುಲಾನುತ್ಪುನಾತಿ । ಅಪಶ್ಚೋತ್ಪೂಯ ಸ್ಥಾಲ್ಯಾಮಾಸಿಂಚತಿ । ಪುರೋಡಾಶಮಧಿಶ್ರಿತ್ಯ ಘರ್ಮೋಽಸಿ ಇತಿ ತಂಡುಲಾನಾವಪತಿ । ಪ್ರಥನಾದಿ ಪುರೋಡಾಶಸ್ಯ । ಅಂತರಿತಂ ಇತ್ಯುಭಯೋಃ । ಆಪ್ಯಲೇಪಂ ನಿನೀಯ । ವೇದಿಕರಣಾದಿ । ಆಪ್ಯಾಯತಾಂ ಘೃತಯೋನಿಃ &mdash; ಪಶೂನಾಂ ತೇಜಾಸಾಗ್ನಯೇ ವೈಶ್ವಾನರಾಯ ಜುಷ್ಟಮಭಿಘಾರಯಾಮಿ । ಪರ್ಜನ್ಯಾಯ ಜುಷ್ಟಮಭಿಘಾರಯಾಮಿ । ಆರ್ದ್ರೋ ಭುವನಸ್ಯ ಇತಿ ಚರೋರುದ್ವಾಸನಮ್ । ಉಭಯೋರಲಂಕರಣಮ್ । ಪ್ರಿಯೇಣ ನಾಮ್ನಾ ಪ್ರಿಯꣳ ಸದ ಆಸೀದ ಇತಿ ಹವಿರಾಸಾದನಮ್ । ಏವಂ ಸರ್ವತ್ರ ವಿಕೃತಿಷು । ಯಜ್ಞೋಽಸಿ ಇತಿ ದ್ವಿಃ । ಅಯಂ ಯಜ್ಞ ಇತ್ಯಾದಿ ಪೌರ್ಣಮಾಸವದಭಿಮರ್ಶನಮ್ । ವೇದನಿಧಾನಾದಿ । ಆಜ್ಯಭಾಗಾನುಮಂತ್ರಣೇ ವಿಶೇಷಃ । ಅಗ್ನಿನಾ ಯಜ್ಞಶ್ಚಕ್ಷುಷ್ಮಾನಗ್ನೇರಹಂ ದೇವಯಜ್ಯಯಾ ಚಕ್ಷುಷ್ಮಾನ್ಭೂಯಾಸಮ್ । ಸೋಮೇನ ಯಜ್ಞಶ್ಚಕ್ಷುಷ್ಮಾನ್ ಸೋಮಸ್ಯಾಹಂ ದೇವಯಜ್ಯಯಾ ಚಕ್ಷುಷ್ಮಾನ್ಭೂಯಾಸಮ್ ಇತಿ ಸರ್ವತ್ರ ವಿಕೃತಿಷು ಇದಮೇವ ಅನುಮಂತ್ರಣಮ್ । ಪ್ರಚರಣಕಾಲೇ ಅಗ್ನಯೇ ವೈಶ್ವಾನರಾಯಾನುಬ್ರೂ೩ಹಿ । ಅಗ್ನಿಂ ವೈಶ್ವಾನರಂ ಯಜ । ಅಗ್ನಯೇ ವೈಶ್ವಾನರಾಯೇದಮ್ । ಅಗ್ನೇರ್ವೈಶ್ವಾನರಸ್ಯಾಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ಪರ್ಜನ್ಯಾಯಾನುಬ್ರೂ೩ಹಿ । ಪರ್ಜನ್ಯಂ ಯಜ । ಪರ್ಜನ್ಯಾಯೇದಮ್ । ಪರ್ಜನ್ಯಸ್ಯಾಹಂ ದೇವಯಜ್ಯಯಾ-ನ್ನಾದೋ ಭೂಯಾಸಮ್ । ನ ಪಾರ್ವಣ ಹೋಮಃ ಸರ್ವತ್ರ । ನಾರಿಷ್ಠಾನ್ ಹುತ್ವಾ । ವಿರುಜ್ಯ ಪ್ರಾಶಿತ್ರಮ್ । ಚತುರ್ಧಾಕರಣಂ ಚೋಭಯೋಃ । ದಕ್ಷಿಣಾಕಾಲೇ ಹಿರಣ್ಯಂ ಧೇನುಂ ಚ ಅಂತರ್ವೇದ್ಯಾಸಾದ್ಯ । ಬ್ರಹ್ಮಾ- ಬ್ರಹ್ಮಾಣೌ ಬ್ರಹ್ಮಾಣೌ ಸ್ಥೋ ಬ್ರಹ್ಮಣೇ ವಾಂ ಹುತಾದ್ಯ ಮಾ ಮಾ ಹಿꣳಸಿಷ್ಟಮಹುತೌ ಮಹ್ಯಂ ಶಿವೌ ಭವತಮ್ । ದಕ್ಷಿಣಾಕಾಲೇ । ಅಗ್ನಯೇ ಹಿರಣ್ಯಂ । ರುದ್ರಾಯ ಗಾಂ ಇತಿ ಪ್ರತಿಗ್ರಹಃ । ಯಜ್ಞ ಶಂ ಚ ಮ ವರ್ಜಂ । ವೃಷ್ಟಿರಸಿ ವೃಶ್ಚ ಮೇ ಪಾಪ್ಮಾನಮೃತಾತ್ಸತ್ಯಮುಪಾಗಾಮ್ । ಸಿದ್ಧಮಿಷ್ಟಿಸ್ಸಂತಿಷ್ಠತೇ । ಅಗ್ನೀ ಪರಿತ್ಯಜ್ಯ । ಸಂತಿಷ್ಠತೇಽನ್ವಾರಂಭಣೀಯೇಷ್ಟಿಃ ।</p>
<p>॥ ಅಥ ವೈಶ್ವದೇವಂ ಪರ್ವ ॥</p>
<p>ವೈಶ್ವದೇವೇನ ಯಕ್ಷ್ಯೇ ಇತಿ ಸಂಕಲ್ಪ್ಯ । ವಿದ್ಯುದಸಿ । ಅಗ್ನೀನ್ ವಿಹೃತ್ಯ ಅನ್ವಾದಧಾತಿ । ವೈಶ್ವದೇವꣳ ಹವಿರಿದಮೇಷಾಂ ಮಯಿ । ಆಮಾವಾಸ್ಯಂ ತಂತ್ರಮ್ । ಇಷೇ ತ್ವೋರ್ಜೇ ತ್ವಾ ಶಾಖಾಮಾಚ್ಛಿನತ್ತಿ । ಅಪ ಉಪಸ್ಪೃಶ್ಯ । ಇಮಾಂ ಪ್ರಾಚೀಮುದೀಚೀಮಿಷಮೂರ್ಜಮಭಿಸಗ್ಗ್ಸ್ಕೃತಾಮ್ । ಬಹುಪರ್ಣಾಮ-ಶುಷ್ಕಾಗ್ರಾꣳ ಹರಾಮಿ ಪಶುಪಾಮಹಮ್ ಆಹರತಿ । ವಾಯವಸ್ಸ್ಥೋಪಾಯವಸ್ಸ್ಥ ತಯಾ ಷಟ್ಕೃತ್ವೋ ಷಡವರಾರ್ಧ್ಯಾನ್ ವತ್ಸಾನಪಾಕರೋತಿ । ದೇವೋ ವಸ್ಸವಿತಾ ಪ್ರಾರ್ಪಯತು ಶ್ರೇಷ್ಠತಮಾಯ ಕರ್ಮಣ ಆ ಪ್ಯಾಯಧ್ವಮಘ್ನಿಯಾ ವಿಶ್ವೇಭ್ಯೋ ದೇವೇಭ್ಯೋ ದೇವಭಾಗಮೂರ್ಜಸ್ವತೀ: ಪಯಸ್ವತೀಃ ಪ್ರಜಾವತೀರನಮೀವಾ ಅಯಕ್ಷ್ಮಾ ಮಾ ವಸ್ಸ್ತೇನ ಈಶತ ಮಾಘಶꣳಸ: ಶಾಖಯಾ ಗೋಚರಾಯ ಗಾ: ಪ್ರಸ್ಥಾಪಯತಿ । ಪ್ರಸ್ಥಿತಾಮೇಕಾಂ ಶಾಖಯೋಪಸ್ಪೃಶತಿ ದರ್ಭೈರ್ವಾ । ಶುದ್ಧಾ ಅಪಸ್ಸುಪ್ರಪಾಣೇ ಪಿಬಂತೀಶ್ಶತಮಿಂದ್ರಾಯ ಶರದೋ ದುಹಾನಾ: । ರುದ್ರಸ್ಯ ಹೇತಿ: ಪರಿ ವೋ ವೃಣಕ್ತು ಪ್ರಸ್ಥಿತಾ ಅನುಮನ್ತ್ರಯತೇ । ಧ್ರುವಾ ಅಸ್ಮಿನ್ ಗೋಪತೌ ಸ್ಯಾತ ಬಹ್ವೀ: ಯಜಮಾನಸ್ಯ ಗೃಹಾನಭ್ಯೈತಿ । ಯಜಮಾನಸ್ಯ ಪಶೂನ್ಪಾಹಿ ಅಗ್ನಿಷ್ಠೇ ಅನಸ್ಯಗ್ನ್ಯಗಾರೇ ವಾ ಪುರಸ್ತಾತ್ಪ್ರತೀಚೀಂ ಶಾಖಾಮುಪಗೂಹತಿ ಪಶ್ಚಾತ್ ಪ್ರಾಚೀಂ ವಾ । ಅಸಿದಾದಾನಾದಿ । ಪ್ರಸೂಮಯಂ ಬರ್ಹಿಃ ಪ್ರಸ್ತರಶ್ಚ । ಸರ್ವಾಣಿ ನಿಧನಾನಿ ತ್ರೇಧಾ ತೂಷ್ಣೀಂ ಬಧ್ವಾ । ಸಂಭರಣಮಂತ್ರೇಣ ಪ್ರತ್ಯೇಕಂ ಸಂಭೃತ್ಯ, ಮಂತ್ರೇಣ ಸನ್ನಹ್ಯತಿ । ತಥೇಧ್ಮಾನ್ । ತ್ರಯೋವಿಂಶತಿದಾರೂನ್ ತ್ರೀನ್ಕಲಾಪಾನ್ ಅಷ್ಟಾವಷ್ಟೌ ಸಪ್ತ ಚ ಸಮಶಸ್ತೂಷ್ಣೀಂ ಸಂನಹ್ಯ । ತತಸ್ತಾನ್ ತ್ರಯೋವಿꣳಶತಿಧಾ ಸಂಭರಾಮಿ ಇತ್ಯೂಹೇನ ತ್ರೀನ್ಕಲಾಪಾನ್ ಸಮಶೋ ನಿದಧಾತಿ । ತತೋ ಮಂತ್ರೇಣ ಸಂನಹ್ಯತಿ । ವೇದಂ ಕೃತ್ವಾ ವೇದಿಃ । ಪ್ರಾಗುತ್ತರಾತ್ಪರಿಗ್ರಹಾತ್ಕೃತ್ವಾ । ಅನ್ತರ್ವೇದಿ ಶಾಖಾಯಾ: ಪಲಾಶಾನ್ಯಸರ್ವಾಣಿ ಪ್ರಶಾತ್ಯ । ಮೂಲತಶ್ಶಾಖಾಂ ಪರಿವಾಸ್ಯ ಉಪವೇಷಂ ಕರೋತಿ । ಉಪವೇಷೋಽಸಿ ಯಜ್ಞಾಯ ತ್ವಾಂ ಪರಿವೇಷ-ಮಧಾರಯನ್ । ಇನ್ದ್ರಾಯ ಹವಿ: ಕೃಣ್ವನ್ತಶ್ಶಿವಶ್ಶಗ್ಮೋ ಭವಾಸಿ ನ: ಉಪವೇಷಂ ಕರೋತಿ । ತೃತೀಯಸ್ಯೈ ದಿವೋ ಗಾಯತ್ರಿಯಾ ಸೋಮ ಆಭೃತ: । ಸೋಮಪೀಥಾಯ ಸನ್ನಯಿತುಂ ವಕಲಮನ್ತರಮಾ ದದೇ ಪ್ರಥಮಪರಿವಾಸನಶಕಲಮಾದಾಯ । ಪ್ರಜ್ಞಾತಂ ನಿಧಾಯ । ತ್ರಿವೃದ್ದರ್ಭಮಯಂ ಪವಿತ್ರಂ ಕೃತ್ವಾ । ವಸೂನಾಂ ಪವಿತ್ರಮಸಿ ಶತಧಾರಂ ವಸೂನಾಂ ಪವಿತ್ರಮಸಿ ಸಹಸ್ರಧಾರಂ ಶಾಖಾಯಾಂ ಶಿಥಿಲಮವಸಜತಿ । ಮೂಲೇ ಮೂಲಾನ್ಯಗ್ರೇ ಅಗ್ರಾಣಿ, ನ ಗ್ರಂಥಿಂ ಕರೋತಿ ।</p>
<p>ಯಜಮಾನ: - ತ್ರಿವೃತ್ಪಲಾಶೇ ದರ್ಭ ಇಯಾನ್ಪ್ರಾದೇಶಸಂಮಿತ: । ಯಜ್ಞೇ ಪವಿತ್ರಂ ಪೋತೃತಮಂ ಪಯೋ ಹವ್ಯಂ ಕರೋತು ಮೇ । ಇಮೌ ಪ್ರಾಣಾಪಾನೌ ಯಜ್ಞಸ್ಯಾಂಗಾನಿ ಸರ್ವಶ: । ಆಪ್ಯಾಯಯನ್ತೌ ಸಂಚರತಾಂ ಪವಿತ್ರೇ ಹವ್ಯಶೋಧನೇ ಪವಿತ್ರೇ ಕ್ರಿಯಮಾಣೇ ಯಜಮಾನೋಽನುಮನ್ತ್ರಯತೇ । ಸಮೂಹನ್ತ್ಯ-ಗ್ನ್ಯಗಾರಮ್ । ಉಪಲಿಂಪನ್ತ್ಯಾಯತನಾನಿ । ಅಲಂಕುರ್ವಾತೇ ಯಜಮಾನ: ಪತ್ನೀ ಚ । ನವೇ ಸಾನ್ನಾಯ್ಯಕುಂಭ್ಯೌ ಯಾವಚ್ಛರ್ಕರಂ ಗೋಮಯೇನಾನುಲಿಪ್ತೇ ಭವತ: । ಯವಾಗ್ವಾ ಹುತೇ ಸಾಯಮಗ್ನಿಹೋತ್ರೇ ಅಗ್ನಿಹೋತ್ರೋ-ಚ್ಛೇಷಣಮಾತಂಚನಾರ್ಥಂ ನಿದಧಾತಿ ।</p>
<p>ಸಾಯಂದೋಹಃ :-</p>
<p>ಅಧ್ವರ್ಯು: - ಹುತೇ ಸಾಯಮಗ್ನಿಹೋತ್ರೇ ಸಾಯಂ ದೋಹಂ ದೋಹಯತಿ । ಆಹವನೀಯಂ ಪರಿಸ್ತೀರ್ಯ । ಸಾನ್ನಾಯ್ಯಪಾತ್ರಾಣಿ ಪ್ರಕ್ಷಾಲ್ಯ । ಉತ್ತರೇಣಾಹವನೀಯಂ ದರ್ಭಾನ್ ಸಂಸ್ತೀರ್ಯ ದ್ವಂದ್ವಂ ನ್ಯಂಚಿ ಪಾತ್ರಾಣಿ ಪ್ರಯುನಕ್ತಿ । ಕುಂಭೀಂ ಶಾಖಾಪವಿತ್ರಂ, ಅಭಿಧಾನೀಂ ನಿಧಾನೇ, ದಾರುಪಾತ್ರಂ ದೋಹನಂ ಅಯಸ್ಪಾತ್ರಂ ದಾರುಪಾತ್ರಂ ವಾ ಪಿಧಾನಾರ್ಥಂ, ಅಗ್ನಿಹೋತ್ರಹವಣೀಮುಪವೇಷಂ, ಪರ್ಣವಲ್ಕಂ ತೃಣಂ ಚ । ಸಮಾವ-ಪ್ರಚ್ಛಿನ್ನಾಗ್ರೌ ದರ್ಭೌ ಪ್ರಾದೇಶಮಾತ್ರೌ ಪವಿತ್ರೇ ಕುರುತೇ । ಪವಿತ್ರೇ ಸ್ಥೋ ವೈಷ್ಣವೀ ವಾಯುರ್ವಾಂ ಮನಸಾ ಪುನಾತು ತೃಣಂ ಕಾಷ್ಠಂ ವಾನ್ತರ್ಧಾಯ ಛಿನತ್ತಿ । ನ ನಖೇನ । ಅಪ ಉಪಸ್ಪೃಶ್ಯ । ವಿಷ್ಣೋರ್ಮನಸಾ ಪೂತೇ ಸ್ಥಃ ಅದ್ಭಿರನುಮೃಜ್ಯ । ಪವಿತ್ರಾನ್ತರ್ಹಿತಾಯಾಮಗ್ನಿಹೋತ್ರಹವಣ್ಯಾಮಪ ಆನೀಯ । ದೇವೋ ವಸ್ಸವಿತೋತ್ಪುನಾತು । ಅಚ್ಛಿದ್ರೇಣ ಪವಿತ್ರೇಣ । ವಸೋಸ್ಸೂರ್ಯಸ್ಯ ರಶ್ಮಿಭಿಃ ಉದಗಗ್ರಾಭ್ಯಂ ಪವಿತ್ರಾಭ್ಯಾಂ ತ್ರಿರುತ್ಪೂಯ । ಆಪೋ ದೇವೀರಗ್ರೇಪುವೋ ಅಗ್ರೇಗುವೋಽಗ್ರ ಇಮಂ ಯಜ್ಞಂ ನಯತಾಗ್ರೇ ಯಜ್ಞಪತಿಂ ಧತ್ತ ಯುಷ್ಮಾನಿಂದ್ರೋಽವೃಣೀತ ವೃತ್ರತೂರ್ಯೇ ಯೂಯಮಿಂದ್ರಮವೃಣೀಧ್ವಂ ವೃತ್ರತೂರ್ಯೇ ಪ್ರೋಕ್ಷಿತಾಸ್ಸ್ಥ ಇತ್ಯಭಿಮನ್ತ್ರ್ಯ । ಉತ್ತಾನಾನಿ ಪಾತ್ರಾಣಿ ಪರ್ಯಾವರ್ತ್ಯ । ಶುನ್ಧಧ್ವಂ ದೈವ್ಯಾಯ ಕರ್ಮಣೇ ದೇವಯಜ್ಯಾಯೈ ಸಪವಿತ್ರೇಣ ಪಾಣಿನಾ ಸರ್ವಾಭಿರದ್ಭಿಸ್ತ್ರಿ: ಪ್ರೋಕ್ಷತಿ । ಸಕೃನ್ಮಂತ್ರೇಣ ದ್ವಿಸ್ತೂಷ್ಣೀಮ್ । ಪವಿತ್ರೇ ಪ್ರಜ್ಞಾತಂ ನಿದಧಾತಿ ।</p>
<p>ಯಜಮಾನ: - ಆಪೋ ದೇವೀಶ್ಶುದ್ಧಾಸ್ಸ್ಥೇಮಾ ಪಾತ್ರಾಣಿ ಶುನ್ಧತ । ಉಪಾತಂಕ್ಯಾಯ ದೇವಾನಾಂ ಪರ್ಣವಲ್ಕಮುತ ಶುನ್ಧತ । ದೇವೇನ ಸವಿತ್ರೋತ್ಪೂತಾ ವಸೋಸ್ಸೂರ್ಯಸ್ಯ ರಶ್ಮಿಭಿ: । ಗಾಂ ದೋಹ ಪವಿತ್ರೇ ರಜ್ಜುꣳ ಸರ್ವಾ ಪಾತ್ರಾಣಿ ಶುನ್ಧತ ಪ್ರೋಕ್ಷ್ಯಮಾಣಾನ್ಯಭಿಮನ್ತ್ರ್ಯ । ಏತಾ ಆಚರನ್ತಿ ಮಧುಮದ್ದುಹಾನಾ: ಪ್ರಜಾವತೀರ್ಯಶಸೋ ವಿಶ್ವರೂಪಾ: । ಬಹ್ವೀರ್ಭವನ್ತೀರುಪ ಜಾಯಮಾನಾ ಇಹ ವ ಇಂದ್ರೋ ರಮಯತು ಗಾವ: ಗಾ ಆಯತೀ: ಪ್ರತೀಕ್ಷತೇ ।</p>
<p>ಅಧ್ವರ್ಯು: - ನಿಷ್ಟಪ್ತꣳ ರಕ್ಷೋ ನಿಷ್ಟಪ್ತೋಽಘಶꣳಸ: ಆಹವನೀಯೇ ಸಾನ್ನಾಯ್ಯಪಾತ್ರಾಣಿ ಪ್ರತಿತಪ್ಯ । ಧೃಷ್ಟಿರಸಿ ಬ್ರಹ್ಮ ಯಚ್ಛ ಉಪವೇಷಮಾದಾಯ । ನಿರೂಢಂ ಜನ್ಯಂ ಭಯಂ ನಿರೂಢಾಸ್ಸೇನಾ ಅಭೀತ್ವರೀ: ಆಹವನೀಯಾದುದೀಚೋಽಂಗಾರನ್ನಿರೂಹ್ಯ । ನ ಬಹಿಃ । ಮಾತರಿಶ್ವನೋ ಘರ್ಮೋಽಸಿ ದ್ಯೌರಸಿ ಪೃಥಿವ್ಯಸಿ ವಿಶ್ವಧಾಯಾ ಅಸಿ ಪರಮೇಣ ಧಾಮ್ನಾ ದೃꣳಹಸ್ವ ಮಾ ಹ್ವಾ: ತೇಷು ಕುಂಭೀಮಧಿಶ್ರಯತಿ । ಭೃಗೂಣಾಮಂಗಿರಸಾಂ ತಪಸಾ ತಪ್ಯಸ್ವ ಪ್ರದಕ್ಷಿಣಮಂಗಾರೈ: ಪರ್ಯೂಹ್ಯ । ವಸೂನಾಂ ಪವಿತ್ರಮಸಿ ಶತಧಾರಂ ವಸೂನಾಂ ಪವಿತ್ರಮಸಿ ಸಹಸ್ರಧಾರಮ್ ತಸ್ಯಾಂ ಪ್ರಾಗಗ್ರಂ ಶಾಖಾಪವಿತ್ರಮತ್ಯಾದಧಾತಿ । ಉದಕ್ಪ್ರಾತ: । ಕುಂಭೀಮನ್ವಾರಭ್ಯ ವಾಚಂ ಯಚ್ಛತಿ । ಪವಿತ್ರಂ ವಾ ಧಾರಯನ್ನಾಸ್ತೇ । ಅದಿತ್ಯೈ ರಾಸ್ನಾಸಿ ಅಭಿಧಾನೀಮಾದತ್ತೇ । ತೂಷ್ಣೀಂ ನಿದಾನೇ ದೋಗ್ಧಾ ।</p>
<p>ಯಜಮಾನಃ - ತ್ರಯಸ್ತ್ರಿꣳಶೋಽಸಿ ತನ್ತೂನಾಂ ಪವಿತ್ರೇಣ ಸಹಾಗಹಿ । ಶಿವೇಯꣳ ರಜ್ಜುರಭಿಧಾನ್ಯಘ್ನಿಯಾಮುಪಸೇವತಾಮ್ ಆದೀಯಮಾನಾಮನುಮನ್ತ್ರಯತೇ ।</p>
<p>ಅಧ್ವರ್ಯುಃ - ಪೂಷಾಽಸಿ ವತ್ಸಮಭಿದಧಾತಿ । ಉಪಸೃಷ್ಟಾಂ ಮೇ ಪ್ರಬ್ರೂತಾ೩ತ್ ಅಧ್ವರ್ಯುರಾಹ । ಉಪಸೃಜಾಮಿ ಇತ್ಯಾಮಂತ್ರ್ಯ ದೋಗ್ಧಾ । ಅಯಕ್ಷ್ಮಾ ವಃ ಪ್ರಜಯಾ ಸꣳಸೃಜಾಮಿ ರಾಯಸ್ಪೋಷೇಣ ಬಹುಲಾ ಭವನ್ತೀಃ ವತ್ಸಮುಪಸೃಜತಿ । ಗಾಂ ಚೋಪಸೃಷ್ಟಾಂ ವಿಹಾರಂ ಚಾನ್ತರೇಣ ಮಾ ಸಂಚಾರಿಷ್ಟ ಅಧ್ವರ್ಯುರಾಹ । ಉಪಸೀದಾಮಿ ಇತ್ಯಾಮಂತ್ರ್ಯ ದೋಗ್ಧಾ । ಅಯಕ್ಷ್ಮಾ ವಃ ಪ್ರಜಯಾ ಸꣳಸೃಜಾಮಿ ರಾಯಸ್ಪೋಷೇಣ ಬಹುಲಾ ಭವನ್ತೀಃ । ಊರ್ಜಂ ಪಯಃ ಪಿನ್ವಮಾನಾ ಘೃತಂ ಚ ಜೀವೋ ಜೀವನ್ತೀರುಪವಸ್ಸದೇಯಮ್ ಉಪಸೀದತಿ । ಉಪವಿಶ್ಯ ದಾರುಪಾತ್ರೇ ದೋಗ್ಧಿ । ದುಗ್ಧ್ವಾ ಹರತಿ ತಂ ಪೃಚ್ಛತ್ಯಧ್ವರ್ಯುಃ ಕಾಮಧುಕ್ಷಃ ಪ್ರ ಣೋ ಬ್ರೂಹಿ ವಿಶ್ವೇಭ್ಯೋ ದೇವೇಭ್ಯೋ ಹವಿರಿನ್ದ್ರಿಯಮ್ । ದೋಗ್ಧಾ ಗಂಗಾಂ, ಯಸ್ಯಾಂ ದೇವಾನಾಂ ಮನುಷ್ಯಾಣಾಂ ಪಯೋ ಹಿತಮ್ । ಅಧ್ವರ್ಯುಃ - ಸಾ ವಿಶ್ವಾಯುಃ ಇತ್ಯುಕ್ತ್ವಾ । ದೇವಸ್ತ್ವಾ ಸವಿತಾ ಪುನಾತು ವಸೋಃ ಪವಿತ್ರೇಣ ಶತಧಾರೇಣ ಸುಪುವಾ ಕುಮ್ಭ್ಯಾಂ ತಿರಃ ಪವಿತ್ರಮಾಸಿಂಚತಿ । ಹುತಸ್ಸ್ತೋಕೋ ಹುತೋ ದ್ರಪ್ಸೋಽಗ್ನಯೇ ಬೃಹತೇ ನಾಕಾಯ ಸ್ವಾಹಾ ದ್ಯಾವಾಪೃಥಿವೀಭ್ಯಾಮ್ ವಿಪ್ರುಷೋಽನುಮನ್ತ್ರಯತೇ ।</p>
<p>ಯಜಮಾನಃ - ಅಯಕ್ಷ್ಮಾ ವಃ ಪ್ರಜಯಾ ಸꣳಸೃಜಾಮಿ ರಾಯಸ್ಪೋಷೇಣ ಬಹುಲಾ ಭವನ್ತೀಃ । ಊರ್ಜಂ ಪಯಃ ಪಿನ್ವಮಾನಾ ಘೃತಂ ಚ ಜೀವೋ ಜೀವನ್ತೀರುಪವಸ್ಸದೇಯಮ್ ॥ ದ್ಯೌಶ್ಚೇಮಂ ಯಜ್ಞಂ ಪೃಥಿವೀ ಚ ಸನ್ದುಹಾತಾಂ ಧಾತಾ ಸೋಮೇನ ಸಹ ವಾತೇನ ವಾಯುಃ । ಯಜಮಾನಾಯ ದ್ರವಿಣಂ ದಧಾತು ॥ ಉತ್ಸಂ ದುಹನ್ತಿ ಕಲಶಂ ಚತುರ್ಬಿಲಮಿಡಾಂ ದೇವೀಂ ಮಧುಮತೀꣳ ಸುವರ್ವಿದಮ್ । ತದಿನ್ದ್ರಾಗ್ನೀ ಜಿನ್ವತꣳ ಸೂನೃತಾವತ್ತದ್ಯಜಮಾನಮಮೃತತ್ವೇ ದಧಾತು ಉಪಸೃಷ್ಟಾಂ ದುಹ್ಯಮಾನಾಂ ಧಾರಾಘೋಷಂ ಚಾನುಮನ್ತ್ರಯತೇ । ಅಗ್ನಯೇ ಬೃಹತೇ ನಾಕಾಯೇದಮ್ । ದ್ಯಾವಾಪೃಥಿವೀ-ಭ್ಯಾಮಿದಮ್ ।</p>
<p>ಅಧ್ವರ್ಯುಃ - ಏವಂ ದ್ವಿತೀಯಾಂ ತೃತೀಯಾಂ ಚ ದೋಹಯತಿ । ಪೂಷಾಽಸೀತ್ಯಾದಿ । ಯಮುನಾಮ್ । ಯಸ್ಯಾಂ ದೇವಾನಾಂ ಮನುಷ್ಯಾಣಾಂ ಪಯೋ ಹಿತಮ್ । ಸಾ ವಿಶ್ವವ್ಯಚಾಃ ಇತಿ ದ್ವಿತೀಯಾಮ್ । ಸರಸ್ವತೀಮ್ । ಯಸ್ಯಾಂ ದೇವಾನಾಂ ಮನುಷ್ಯಾಣಾಂ ಪಯೋ ಹಿತಮ್ । ಸಾ ವಿಶ್ವಕರ್ಮಾ ಇತಿ ತೃತೀಯಾಮ್ । ತಿಸ್ರೋ ದೋಹಯಿತ್ವಾ । ಬಹುದುಗ್ಧಿ ವಿಶ್ವೇಭ್ಯೋ ದೇವೇಭ್ಯೋ ದೇವೇಭ್ಯೋ ಹವ್ಯಮಾಪ್ಯಾಯತಾಂ ಪುನಃ । ವತ್ಸೇಭ್ಯೋ ಮನುಷ್ಯೇಭ್ಯಃ ಪುನರ್ದೋಹಾಯ ಕಲ್ಪತಾಮ್ ಇತಿ ತ್ರಿಃ । ವಾಚಂ ವಿಸೃಜ್ಯ । ಅನನ್ವಾರಭ್ಯ ತೂಷ್ಣೀಮುತ್ತರಾಸ್ತಿಸ್ರೋ ದೋಹಯಿತ್ವಾ । ದೋಹನೇಽಪ ಆನೀಯ । ಸಂ ಪೃಚ್ಯಧ್ವಮೃತಾವರೀರೂರ್ಮಿಣೀರ್ಮಧುಮತ್ತಮಾ ಮಂದ್ರಾ ಧನಸ್ಯ ಸಾತಯೇ ಕುಮ್ಭ್ಯಾಂ ಸಂಕ್ಷಾಳನಮಾನೀಯ ಅವಿಷ್ಯನ್ದಯನ್ ಸುಶೃತಂ ಕರೋತಿ । ದೃꣳಹ ಗಾ ದೃꣳಹ ಗೋಪತಿಂ ಮಾ ವೋ ಯಜ್ಞಪತೀರಿಷತ್ ವರ್ತ್ಮ ಕುರ್ವನ್ ಪ್ರಾಗುದ್ವಾಸಯತಿ । ಉದಕ್ಪ್ರಾತಃ । ತೇನ ಶೀತಬುಧ್ನಮಾತನಕ್ತಿ । ಸೋಮೇನ ತ್ವಾಽಽತನಚ್ಮಿ ವಿಶ್ವೇಭ್ಯೋ ದೇವೇಭ್ಯೋ ದಧಿ ದಧ್ನಾತನಕ್ತಿ । ಯಜ್ಞಸ್ಯ ಸನ್ತತಿರಸಿ ಯಜ್ಞಸ್ಯ ತ್ವಾ ಸನ್ತತಿಮನು ಸನ್ತನೋಮಿ ಅಗ್ನಿಹೋತ್ರೋಚ್ಛೇಷಣಮನ್ವವಧಾಯ । ಅಯಂ ಪಯಸ್ಸೋಮಂ ಕೃತ್ವಾ ಸ್ವಾಂ ಯೋನಿಮಪಿ ಗಚ್ಛತು । ಪರ್ಣವಲ್ಕಃ ಪವಿತ್ರꣳ ಸೌಮ್ಯಸ್ಸೋಮಾದ್ಧಿ ನಿರ್ಮಿತಃ ಪರ್ಣವಲ್ಕಂ ಕ್ಷಿಪತಿ । ಆಪೋ ಹವಿಷ್ಷು ಜಾಗೃತ ಯಥಾ ದೇವೇಷು ಜಾಗ್ರಥ । ಏವಮಸ್ಮಿನ್, ಯಜ್ಞೇ ಯಜಮಾನಾಯ ಜಾಗೃತ ಪಿಧಾನಾರ್ಥಪಾತ್ರೇಽಪ ಆನೀಯ । ಅದಸ್ತಮಸಿ ವಿಷ್ಣವೇ ತ್ವಾ ಯಜ್ಞಾಯಾಪಿದಧಾಮ್ಯಹಮ್ । ಅದ್ಭಿರರಿಕ್ತೇನ ಪಾತ್ರೇಣ ಯಾಃ ಪೂತಾಃ ಪರಿಶೇರತೇ ತೇನಾಪಿದಧಾತಿ ।</p>
<p>ಯಜಮಾನಃ - ಅಮೃನ್ಮಯಂ ದೇವಪಾತ್ರಂ ಯಜ್ಞಸ್ಯಾಯುಷಿ ಪ್ರಯುಜ್ಯತಾಮ್ । ತಿರಃ ಪವಿತ್ರಮತಿನೀತಾ ಆಪೋ ಧಾರಯಮಾತಿಗುಃ ಅನುಮನ್ತ್ರಯತೇ ।</p>
<p>ಅಧ್ವರ್ಯುಃ - ಯದಿ ಮೃನ್ಮಯೇನಾಪಿದಧ್ಯಾತ್ತೃಣಂ ಕಾಷ್ಠಂ ವಾನ್ತರ್ಧಾಯ ಪಿಧಾನೇಽನುಪ್ರವಿಧ್ಯೇತ್ । ವಿಷ್ಣೋ ಹವ್ಯꣳ ರಕ್ಷಸ್ವ ಅನಧೋ ನಿದಧಾತಿ । ಇಮೌ ಪರ್ಣಂ ಚ ದರ್ಭಂ ಚ ದೇವಾನಾꣳ ಹವ್ಯಶೋಧನೌ । ಪ್ರಾತರ್ವೇಷಾಯ ಗೋಪಾಯ ವಿಷ್ಣೋ ಹವ್ಯꣳ ಹಿ ರಕ್ಷಸಿ ಪ್ರಜ್ಞಾತಂ ಶಾಖಾಪವಿತ್ರಂ ನಿದಧಾತಿ । ತಯೈವ ಶಾಖಯಾ ದರ್ಭೈರ್ವಾ ಸಾಯಂದೋಹವತ್ಪ್ರಾತರ್ದೋಹಾಯ ವತ್ಸಾನಪಾಕರೋತಿ । ಷಟ್ಕೃತ್ವಃ ವಾಯವಸ್ಸ್ಥೋಪಾಯವಸ್ಸ್ಥ । ತತೋ ಅಗ್ನೀನ್ ಪರಿಸ್ತೀರ್ಯ ।</p>
<p>ಪ್ರಾಗುದಯಾದಾರಂಭಃ । ಕರ್ಮಣೇ ವಾಮಿತ್ಯಾದಿ । ಪಾತ್ರಾಸಾದನಕಾಲೇ ಅಷ್ಟಾವಿಂಶತಿಕಪಾಲಾನಿ ತಿಸ್ರಃ ಸ್ಥಾಲ್ಯಃ ಸ್ಫ್ಯಶ್ಚ ದ್ವಂದ್ವಮ್ । ಪುರತಃ ಉಪಭೃದ್ದ್ವಯಂ ಧ್ರುವಯಾ ಸಹ ದ್ವಂದ್ವಮ್ । ಪಾತ್ರ್ಯಾ ಸಹ ಆಯಶಯಪಾತ್ರಂ ವೇದೇನ ದ್ವಂದ್ಚಮ್ । ಸ್ಥಾಲ್ಯೌ೧ ಪ್ರಾಶಿತ್ರಹರಣೇನ । ಪ್ರಣೀತಾಪ್ರಣಯನಮುತ್ಪವನಪಾತ್ರಂ ಇಡಾಪಾತ್ರೇಣ ಸಹ । ಸಾನ್ನಾಯ್ಯಪಾತ್ರೈಸ್ಸಹ ವಾಜಿನಪಾತ್ರಂ ಪಾಲಾಶಂ ಚಮಸಂ ಸ್ರುಚಂ ವಾ । ಅನ್ವಾಹಾರ್ಯಸ್ಥಾಲೀವರ್ಜಮಿತರಾಣಿ ಪ್ರಕೃತಿವತ್ । ಅಧಿಮಂಥನಶಕಲಂ ದರ್ಭೌ ಚ ।</p>
<p>ನಿರ್ವಪಣಕಾಲೇ ಅಗ್ನಯೇ ಜುಷ್ಟಂ ನಿರ್ವಪಾಮಿ । ಸೋಮಾಯ ಜುಷ್ಟಂ ನಿರ್ವಪಾಮಿ । ಸವಿತ್ರೇ ಜುಷ್ಟಂ ನಿರ್ವಪಾಮಿ । ಸರಸ್ವತ್ಯೈ ಜುಷ್ಟಂ ನಿರ್ವಪಾಮಿ । ಪೂಷ್ಣೇ ಜುಷ್ಟಂ ನಿರ್ವಪಾಮಿ । ಮರುದ್ಭ್ಯೋ ಜುಷ್ಟಂ ನಿರ್ವಪಾಮಿ । ದ್ಯಾವಾಪೃಥಿವೀಭ್ಯಾಂ ಜುಷ್ಟಂ ನಿರ್ವಪಾಮಿ । ಇದಂ ದೇವಾನಾಮಿತ್ಯಾದಿ । ಅದಿತ್ಯಾಸ್ತ್ವೋಪಸ್ಥೇ ಸಾದಯಾಮ್ಯಗ್ನೇ ಹವ್ಯꣳ ರಕ್ಷಸ್ವ ಸೋಮ ಹವ್ಯꣳ ರಕ್ಷಸ್ವ ಸವಿತರ್ಹವ್ಯꣳ ರಕ್ಷಸ್ವ ಸರಸ್ವತಿ ಹವ್ಯꣳ ರಕ್ಷಸ್ವ ಪೂಷನ್ ಹವ್ಯꣳ ರಕ್ಷಸ್ವ ಮರುತೋ ಹವ್ಯꣳ ರಕ್ಷಧ್ವಂ ದ್ಯಾವಾಪೃಥಿವೀ ಹವ್ಯꣳ ರಕ್ಷೇಥಾಮ್ । ಸಶೂಕಾಯಾಮಿತ್ಯಾದಿ । ಪ್ರೋಕ್ಷಣಕಾಲೇ ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಗ್ನಯೇ ವೋ ಜುಷ್ಟಂ ಪ್ರೋಕ್ಷಾಮಿ ಸೋಮಾಯ ವೋ ಜುಷ್ಟಂ ಪ್ರೋಕ್ಷಾಮಿ ಸವಿತ್ರೇ ವೋ ಜುಷ್ಟಂ ಪ್ರೋಕ್ಷಾಮಿ ಸರಸ್ವತ್ಯೈ ವೋ ಜುಷ್ಟಂ ಪ್ರೋಕ್ಷಾಮಿ ಪೂಷ್ಣೇ ವೋ ಜುಷ್ಟಂ ಪ್ರೋಕ್ಷಾಮಿ ಮರುದ್ಭ್ಯೋ ವೋ ಜುಷ್ಟಂ ಪ್ರೋಕ್ಷಾಮಿ ದ್ಯಾವಾಪೃಥಿವೀಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ । ಉತ್ತಾನಾನಿ ಪಾತ್ರಾಣೀತ್ಯಾದಿ । ಉತ್ಕರೇ ತ್ರಿರ್ನಿನೀಯ ಯಥಾಭಾಗಂ ವ್ಯಾವರ್ತಧ್ವಮ್ । ಇದಮಗ್ನೇಃ ಸವಿತುಃ ಪೂಷ್ಣೋ ಮರುತಾಂ ದ್ಯಾವಾಪೃಥಿವ್ಯೋಃ ಇತಿ ಪೇಷಣಾರ್ಥಾನ್ । ಇದꣳ ಸೋಮಸ್ಯ ಸರಸ್ವತ್ಯಾಃ ಚರ್ವರ್ಥಾನ್ । ಕೃಷ್ಣಾಜಿನಾದಾನಾದಿ । ಅಗ್ನಯೇ ಜುಷ್ಟಮಧಿವಪಾಮಿ ಸವಿತ್ರೇ ಜುಷ್ಟಮಧಿವಪಾಮಿ ಪೂಷ್ಣೇ ಜುಷ್ಟಮಧಿವಪಾಮಿ ಮರುದ್ಭ್ಯೋ ಜುಷ್ಟಮಧಿವಪಾಮಿ ದ್ಯಾವಾಪೃಥಿವೀಭ್ಯಾಂ ಜುಷ್ಟಮಧಿವಪಾಮಿ ಧಾನ್ಯಮಸಿ ಧಿನುಹಿ ದೇವಾನ್ ।</p>
<p>ಕಪಾಲಾನಾಮುಪಧಾನಕಾಲೇ ಆಗ್ನೇಯಸ್ಯಾಷ್ಟಾವುಪಧಾಯ । ಧ್ರುವೋಽಸಿ ಇತಿ ಸೌಮ್ಯಸ್ಥಾಲೀಮ್ । ಸಾವಿತ್ರಸ್ಯ ವೈಶ್ವಾನರವದ್ದ್ವಾದಶಕಪಾಲಾನಿ । ಸರಸ್ವತ್ಯಾಃ ಪೌಷ್ಣಶ್ಚ ಸ್ಥಾಲ್ಯೌ । ಮಾರುತಸ್ಯಾದ್ಯೈರ್ಮಂತ್ರೈ-ಸ್ಸಪ್ತಕಪಾಲಾನಿ । ಧ್ರುವಮಸಿ ಇತ್ಯೇಕ ಕಪಾಲಂ ಚೋಪಧಾಯ ಸಾಯಂದೋಹವತ್ಪ್ರಾತರ್ದೋಹಂ ದೋಹಯತಿ । ಏತಾ ಆಚರಂತೀತ್ಯಾದಿ ಸಂಕ್ಷಾಳನ ನಿನಯನಾಂತಮ್ । ಅಧಿವಾಪವತ್ಸಂವಾಪಃ । ಸಂವಪಾಮೀತಿ ಮಂತ್ರಂ ಸನ್ನಮತಿ । ಪಿಷ್ಟಾನ್ಯುತ್ಪೂಯ ತಂಡುಲಾನುತ್ಪುನಾತಿ । ಅಪಶ್ಚೋತ್ಪೂಯ ಸ್ಥಾಲ್ಯಾಮಾಸಿಂಚತಿ । ಸಮಾಪೋ ಅದ್ಭಿರಗ್ಮತ ಇತ್ಯಾದಿ ಮಖಸ್ಯ ಶಿರೋಽಸಿ ಇತ್ಯಂತಂ ಕೃತ್ವಾ । ಯಥಾಭಾಗಂ ವ್ಯಾವರ್ತಧ್ವಮ್ ಆಗ್ನೇಯಂ ವಿಭಜ್ಯ । ಯಥಾಭಾಗಂ ವ್ಯಾವರ್ತೇಥಾಮ್ ತಂಡುಲಾನ್ । ಯಥಾಭಾಗಂ ವ್ಯಾವರ್ತಧ್ವಮ್ ಸಾವಿತ್ರಮ್ । ಯಥಾಭಾಗಂ ವ್ಯಾವರ್ತಧ್ವಮ್ ಪೌಷ್ಣಮ್ । ಯಥಾಭಾಗಂ ವ್ಯಾವರ್ತೇಥಾಮ್ ಇತರೌ । ಇದꣳ ಸೋಮಸ್ಯ ಇದꣳ ಸರಸ್ವತ್ಯಾಃ ಚರ್ವರ್ಥಾನ್ । ಇದಂ ಮರುತಾಮ್ । ಇದಂ ದ್ಯಾವಾಪೃಥಿವ್ಯೋಃ ಪುರೋಡಾಶಾರ್ಥಾನ್ । ಮಾರುತಮಧಿಶ್ರಿತ್ಯೇತ್ಯಂತಂ ಕೃತ್ವಾ ತಪ್ತೇ ಪ್ರಾತರ್ದೋಹೇ ಸಾಯಂದೋಹಮಾನಯತಿ । ಏಕಕಪಾಲಮಧಿಶ್ರಯತಿ । ಪ್ರಥನಾದಿಪುರೋಡಾಶಾನಾಮಂತರಿತꣳ ಸರ್ವೇಷಾಮ್ । ಆಪ್ಯಲೇಪಂ ನಿನೀಯೇತ್ಯಾದಿ ।</p>
<p>ಸಂಪ್ರೈಷಣಕಾಲೇ ಆಜ್ಯೇನ ದಧ್ನೋದೇಹೀತಿ ವಿಶೇಷಃ । ಉಪಭೃದ್ವತ್ಪೃಷದಾಜ್ಯಧಾನೀಂ ಸಂಮೃಜ್ಯ ನ ವಾಜಿನಪಾತ್ರಸಂಮಾರ್ಗಃ । ವೇದಮಾಜ್ಯದಧಿಸ್ಥಾಲ್ಯಾವಾದಾಯ । ಪೂಷಾ ವಾಂ ಬಿಲೇ ವಿಷ್ಯತು ಉಭಯೋ-ರ್ಬಿಲೇ ಅಪಾವೃತ್ಯ । ಅದಿತೀ ಸ್ಥೋಽಚ್ಛಿದ್ರಪತ್ರೇ ಆಜ್ಯದಧಿಸ್ಥಾಲ್ಯಾವಾದಾಯ । ಮಹೀನಾಂ ಪಯೋಽಸಿ ಇತ್ಯಾಜ್ಯಸ್ಥಾಲ್ಯಾಮಾಜ್ಯಂ ನಿರುಪ್ಯ । ತೇನೈವ ದಧಿ ನಿರ್ವಪತಿ । ಇದಂ ವಿಷ್ಣುರಿತಿ ದಕ್ಷಿಣಾಗ್ನಾವಧಿಶ್ರಿತ್ಯ ನ ದಧ್ಯಧಿಶ್ರಯತಿ ಸರ್ವತ್ರ । ಉಭೇ ಸ್ಥಾಲ್ಯೌ ಪತ್ನ್ಯಾ ಅಂಜಲೌ ನಿದಧಾತಿ । ತೇಜಸೀ ಸ್ಥಸ್ತೇಜೋಽನು ಪ್ರೇತಮ್ ಹರತಿ । ಅಗ್ನೇರ್ಜಿಹ್ವೇ ಸ್ಥಸ್ಸುಭುವೌ ದೇವಾನಾಂ ಧಾಮ್ನೇಧಾಮ್ನೇ ದೇವೇಭ್ಯೋ ಯಜುಷೇ-ಯಜುಷೇ ಭವತಮ್ । ಆಜ್ಯಂ ದಧಿ ಸ್ಥಸ್ಸತ್ಯೇ ಸ್ಥಸ್ಸತ್ಯಸ್ಯಾಧ್ಯಕ್ಷೇ ಸ್ಥೋ ಹವಿಷೀ ಸ್ಥೋ ವೈಶ್ವಾನರೇ ವೈಶ್ವದೇವೇ ಉತ್ಪೂತಶುಷ್ಮೇ ಸತ್ಯೋಜಸೌ ಸಹಸೀ ಸ್ಥಸ್ಸಹಮಾನೇ ಸ್ಥಸ್ಸಹೇಥಾಮರಾತೀ-ಸ್ಸಹೇಥಾಮರಾತೀಯತಸ್ಸಹೇಥಾಂ ಪೃತನಾಸ್ಸಹೇಥಾಂ ಪೃತನ್ಯತಃ । ಸಹಸ್ರವೀರ್ಯೇ ಸ್ಥಸ್ತೇ ಮಾ ಜಿನ್ವತಮಾಜ್ಯಸ್ಯಾಜ್ಯಂ ದಧ್ನೋ ದಧಿ ಸ್ಥಸ್ಸತ್ಯಸ್ಯ ಸತ್ಯೇ ಸ್ಥಸ್ಸತ್ಯಾಯುಷೀ ಸ್ಥಸ್ಸತ್ಯಶುಷ್ಮೇ ಸ್ಥಸ್ಸತ್ಯೇನ ವಾಮಭಿಘಾರಯಾಮಿ ತಯೋರ್ವಾಂ ಭಕ್ಷೀಯ । ಶುಕ್ರಮಸೀತ್ಯಾದಿ ಆಜ್ಯಮುತ್ಪೂಯ ದಧ್ಯುತ್ಪುನಾತಿ । ಅದ್ಭಿರಾಜ್ಯಂ ದಧ್ಯಾಜ್ಯೇನ ದಧ್ನಾಪಸ್ಸಮ್ಯಕ್ ಪುನೀತ ಸವಿತು: ಪವಿತ್ರೈ: । ತಾ ದೇವೀಶ್ಶಕ್ವರೀ-ಶ್ಶಾಕ್ವರಾಭ್ಯಾಮಿಮಂ ಯಜ್ಞಮವತ ಸಂವಿದಾನಾಃ । ಆಜ್ಯಂ ದಧಿ ಚೋತ್ಪೂಯಮಾನೇ ಅಭಿಮಂತ್ರಯತೇ । ಆಜ್ಯಗ್ರಹಣಕಾಲೇ ಚತುರ್ಗೃಹೀತಾನ್ಯಾಜ್ಯಾನಿ ಜುಹ್ವಾಂ ಗೃಹ್ಣಾತಿ ಪಂಚಾವತ್ತಿನಾಮಪಿ । ಉಪಭೃತಿ ಆದ್ಯೈಶ್ಚತುರ್ಭಿರ್ಗೃಹ್ಣಾತಿ । ಮಹೀನಾಂ ಪಯೋಽಸಿ ವಿಶ್ವೇಷಾಂ ದೇವಾನಾಂ ತನೂರ್​ಋಧ್ಯಾಸಮದ್ಯ ಪೃಷತೀನಾಂ ಗ್ರಹಂ ಪೃಷತೀನಾಂ ಗ್ರಹೋಽಸಿ ವಿಷ್ಣೋರ್ಹೃದಯಮಸ್ಯೇಕಮಿಷ ವಿಷ್ಣುಸ್ತ್ವಾನು ವಿ ಚಕ್ರಮೇ ಭೂತಿರ್ದಧ್ನಾ ಘೃತೇನ ವರ್ಧತಾಂ ತಸ್ಯ ಮೇಷ್ಟಸ್ಯ ವೀತಸ್ಯ ದ್ರವಿಣಮಾಗಮ್ಯಾಜ್ಜ್ಯೋತಿರಸಿ ವೈಶ್ವಾನರಂ ಪೃಶ್ನಿಯೈ ದುಗ್ಧಮ್ ಇತ್ಯನೇನ ಮಂತ್ರಾವೃತ್ಯಾ ಪೃಷದಾಜ್ಯಧಾನ್ಯಾಂ ದ್ವಿರಾಜ್ಯಂ ದ್ವಿರ್ದಧಿ ಸಕೃದಾಜ್ಯಂ ಗೃಹ್ಣಾತಿ ।</p>
<p>ಆಸಾದನಕಾಲೇ ಉಪಭೃದ್ವತ್ ಪೃಷದಾಜ್ಯಧಾನೀಮಾಸಾದಯತಿ । ನ ದಧಿಸ್ಥಾಲ್ಯಾಸಾದನಮ್ । ನ ಸೂರ್ಯಜ್ಯೋತಿಃ ಆಮಿಕ್ಷಾಯಾಃ । ಆಗ್ನೇಯಮಭಿಘಾರ್ಯ । ತೂಷ್ಣೀಂ ಸೌಮ್ಯಮ್ । ಆ ಪ್ಯಾಯತಾಂ ಘೃತಯೋನಿಃ &mdash;—ಸವಿತ್ರೇ ಜುಷ್ಟಮಭಿಘಾರಯಾಮಿ । ಸರಸ್ವತ್ಯೈ ಜುಷ್ಟಮಭಿಘಾರಯಾಮಿ । ಪೂಷ್ಣೇ ಜುಷ್ಟಮಭಿಘಾರಯಾಮಿ । ತೂಷ್ಣೀಂ ಮಾರುತಮ್ । ಯಸ್ತ ಆತ್ಮಾ ಪಶುಷು ಪ್ರವಿಷ್ಟೋ ದೇವಾನಾಂ ವಿಷ್ಠಾಮನು ಯೋ ವಿತಸ್ಥೇ । ಆತ್ಮನ್ವಾನ್ಸೋಮ ಘೃತವಾನ್ ಹಿ ಭೂತ್ವಾ ದೇವಾನ್ಗಚ್ಛ ಸುವರ್ವಿನ್ದ ಯಜಮಾನಾಯ ಮಹ್ಯಮ್ ಇತ್ಯಾಮಿಕ್ಷಾಮಭಿಘಾರಯತಿ । ತೂಷ್ಣೀಮೇಕಕಪಾಲಮ್ । ಆರ್ದ್ರೋ ಭುವನಸ್ಯ ಇತಿ ಚರೋರುದ್ವಾಸನಮ್ । ದೃꣳಹ ಗಾ ದೃꣳಹ ಗೋಪತಿಂ ಮಾ ವೋ ಯಜ್ಞಪತೀ ರಿಷತ್ ಆಮಿಕ್ಷಾಮುದ್ವಾಸ್ಯ । ಅಭುಕ್ತೇನ ವಾಸಸಾ ಸಂಶೋಧ್ಯ । ಯತ್ಸಂವರ್ತತೇ ಸ ಆಮಿಕ್ಷಾ । ಯದನ್ಯತ್ತದ್ವಾಜಿನಮ್ । ಆಮಿಕ್ಷಾಂ ದ್ವಯೋಃ ಪಾತ್ರಯೋರುದ್ಧೃತ್ಯ ವಾಜಿನಾ ಏಕದೇಶೇನೋಪಸಿಂಚತಿ । ಆಶಯಪಾತ್ರ ಉಪಸ್ತೀರ್ಯ ಏಕಕಪಾಲಮುದ್ವಾಸ್ಯ । ಅಲಂಕರಣಕಾಲೇ ಆಮಿಕ್ಷಾವರ್ಜಂ ಸರ್ವೇಷಾಮಲಂಕರಣಮ್ । ಆಜ್ಯೇನೈಕಕಪಾಲಮಭಿಪೂರಯತಿ । ಆವಿಃ ಪೃಷ್ಠಂ ವಾ ಕೃತ್ವಾ ।</p>
<p>ಪ್ರಥಮಪ್ರಯೋಗೇ ವ್ಯಾಹೃತೀಭಿರ್ಹವೀಂಷ್ಯಾಸಾದಯತಿ । ದ್ವಿತೀಯಾದಿಷು ಪ್ರಿಯೇಣೇತಿ । ಏವಂ ಶುನಾಸೀರೀಯಾಯಾಮಪಿ । ಉತ್ಕರೇ ವಾಜಿನಮ್ । ಯಜಮಾನಃ - ಯಜ್ಞೋಽಸೀತಿ ಚತುಷ್ಕೃತ್ವಃ ಆಗ್ನೇಯ-ಸಾವಿತ್ರಸಾರಸ್ವತಪೌಷ್ಣಾನಭಿಮೃಶತಿ । ಇದಮಿಂದ್ರಿಯಮಮೃತಂ ವೀರ್ಯಮನೇನೇಂದ್ರಾಯ ಪಶವೋ ಚಿಕಿತ್ಸನ್ । ತೇನ ದೇವಾ ಅವತೋಪಮಾಮಿಹೇಷಮೂರ್ಜಂ ಯಶಸ್ಸಹ ಓಜಸ್ಸನೇಯಂ ಶೃತಂ ಮಯಿ ಶ್ರಯತಾಮ್ ॥ ಯತ್ಪೃಥಿವೀಮಚರತ್ತತ್ಪ್ರವಿಷ್ಟಂ ಯೇನಾಸಿಂಚದ್ಬಲಮಿಂದ್ರೇ ಪ್ರಜಾಪತಿಃ । ಇದಂ ತಚ್ಛುಕ್ರಂ ಮಧುವಾಜಿನೀವದ್ಯೇನೋಪರಿಷ್ಟಾದಧಿನೋನ್ಮಹೇಂದ್ರಂ ಪಯಸ್ಯಾ ಮಾಂ ಧಿನೋತು ದ್ವಾಭ್ಯಾಂ ಆಮಿಕ್ಷಾಮ್ । ಅಯಂ ಯಜ್ಞಃ ಸರ್ವಾಣಿ ಹವೀಂಷಿ । ಯೋ ನಃ ಕನೀಯ ಇಹ ಕಾಮಯಾತಾ ಅಸ್ಮಿನ್ ಯಜ್ಞೇ ಯಜಮಾನಾಯ ಮಹ್ಯಮ್ । ಅಪತ ಮರುತೋ ಭುವನಾನ್ನುದಂತಾಮಹಂ ಪ್ರಜಾಂ ವೀರವತೀಂ ವಿದೇಯ ಇತಿ ಮಾರುತಮ್ । ಮಮಾಗ್ನೇ ಪಂಚಹೋತಾ ।</p>
<p>ಅಥಾಗ್ನಿಮಂಥನಮ್ । ಅಗ್ನೇರ್ಜನಿತ್ರಮಸಿ ಅಧಿಮಂಥನಶಕಲಂ ನಿದಧಾತಿ । ವೃಷಣೌ ಸ್ಥ: ಪ್ರಾಂಚೌ ದರ್ಭೌ । ಉರ್ವಶ್ಯಸಿ ಅಧರಾರಣಿಮಾದತ್ತೇ । ಪುರೂರವಾಃ ಉತ್ತರಾರಣಿಮ್ । ದೇವೋ ವಾꣳ ಸವಿತಾ ಮಧ್ವಾನಕ್ತು ಆಜ್ಯ ಸ್ಥಾಲ್ಯಾ ಬಿಲೇಽಙ್ತ್ವಾ । ಘೃತೇನಾಕ್ತೇ ವೃಷಣಂ ದಧಾಥಾಮ್ ಉಭೇ ಅಭಿಮಂತ್ರ್ಯ । ಆಯುರಸಿ ಸಮವಧಾಯ । ಅಗ್ನಯೇ ಮಥ್ಯಮಾನಾಯಾನುಬ್ರೂ೩ಹಿ ಸಂಪ್ರೇಷ್ಯತಿ । ಪ್ರಥಮಾಯಾಂ ತ್ರಿರನೂಕ್ತಾಯಾಂ ತ್ರಿ: ಪ್ರದಕ್ಷಿಣಮಗ್ನಿಂ ಮಂಥತಿ । ಗಾಯತ್ರಂ ಛಂದೋಽನುಪ್ರಜಾಯಸ್ವ ಪ್ರಥಮಮ್ । ತ್ರೈಷ್ಟುಭಂ ಛಂದೋಽನುಪ್ರಜಾಯಸ್ವ ದ್ವಿತೀಯಮ್ । ಜಾಗತಂ ಛಂದೋಽನುಪ್ರಜಾಯಸ್ವ ತೃತೀಯಮ್ । ತತೋ ಯಥಾ ಪ್ರಾಶು ಮಂಥತಿ । ಜಾತಾಯಾಽನುಬ್ರೂ೩ಹಿ ಜಾತೇ ಸಂಪ್ರೇಷ್ಯತಿ । ಪ್ರಹ್ರಿಯಮಾಣಾಯಾನು-ಬ್ರೂ೩ಹಿ ಪ್ರಹರನ್ ಸಂಪ್ರೇಷ್ಯತಿ । ಭವತಂ ನಸ್ಸಮನಸೌ ಸಮೋಕಸಾವರೇಪಸೌ । ಮಾ ಯಜ್ಞꣳ ಹಿꣳಸಿಷ್ಟಂ ಮಾ ಯಜ್ಞಪತಿಂ ಜಾತವೇದಸೌ ಶಿವೌ ಭವತಮದ್ಯ ನ: ಅಗ್ರೇಣೋತ್ತರಂ ಪರಿಧಿ-ಮಾಹವನೀಯೇ ಪ್ರಹರತಿ ಸಂಧಿನಾ ವಾ । ತತಃ ಸ್ರುವೇಣಾಜ್ಯಮಾದಾಯ ಅಗ್ನಾವಗ್ನಿಶ್ಚರತಿ ಪ್ರವಿಷ್ಟ ಋಷೀಣಾಂ ಪುತ್ರೋ ಅಧಿ ರಾಜ ಏಷ: । ಸ್ವಾಹಾಕೃತ್ಯ ಬ್ರಹ್ಮಣಾ ತೇ ಜುಹೋಮಿ ಮಾ ದೇವಾನಾಂ ಮಿಥುಯಾ ಕರ್ಭಾಗಧೇಯಗ್ಗ್ ಸ್ವಾಹಾ । ಪ್ರಹೃತ್ಯ ಸ್ರುವೇಣಾಭಿ ಜುಹೋತಿ । ಪ್ರವಿಷ್ಟಾಯಾಗ್ನಯ ಇದಮ್ ।</p>
<p>ಅಯಂ ವೇದ ಇತ್ಯಾದಿ । ತ್ರೀನ್ ಪ್ರಯಾಜಾನಿಷ್ಟ್ವಾ ಸಮಾನಯನಮ್ । ತೇನ ಚತುರ್ಥಪ್ರಭೃತೀನ್ ಚತುರೋ ಯಜತಿ । ಸರ್ವಮೌಪಭೃತಮಾನೀಯ ಉತ್ತಮಾವಿಷ್ಟ್ವಾ ಪ್ರತ್ಯಾಕ್ರಮ್ಯ ಶೇಷೇಣ ಧ್ರುವಾಮಭಿ-ಘಾರ್ಯೇತ್ಯಾದಿ । ಪೃಷದಾಜ್ಯಧಾನೀಮಂತತಃ । ನೋಪಭೃತಮ್ । ಯಜಮಾನಃ - ಆದಿತಶ್ಚತುರ್ಭಿಶ್ಚತುರೋಽ-ನುಮಂತ್ರ್ಯ ಚತುರ್ಥಸ್ಯಾನುಮಂತ್ರಣೇನ ದುರಃ ಪ್ರಭೃತೀನ್ಸ್ತ್ರೀನುತ್ತಮೇನ ಶೇಷೌ । ಅಧ್ವರ್ಯುಃ - ಆಯತನೇ ಸ್ರುಚೌ ಸಾದಯಿತ್ವಾ ಆಜ್ಯಭಾಗಾವಿಷ್ಟ್ವಾ ಆಗ್ನೇಯಸ್ಯ ಪ್ರಚಾರಃ । ತತಃ ಸೋಮಸ್ಯ । ಸೋಮಸ್ಯಾಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ತತ ಉಪಾಂಶು ಸವಿತುಃ ಪ್ರಚಾರಃ । ಸವಿತ್ರೇ ಅನುಬ್ರೂಹಿ । ಸವಿತಾರಂ ಯಜ । ಸವಿತ್ರ ಇದಮ್ । ಸವಿತುರಹಂ &mdash; ಅನ್ನಾದೋ ಭೂಯಾಸಮ್ । ಸರಸ್ವತ್ಯಾ ಅನುಬ್ರೂಹಿ । ಸರಸ್ವತೀಂ ಯಜ । ಸರಸ್ವತ್ಯಾ ಇದಮ್ । ಸರಸ್ವತ್ಯಾ ಅಹಂ ದೇವಯಜ್ಯಯಾ ವಾಚಮನ್ನಾದ್ಯಂ ಪುಷೇಯಮ್ । ಪೂಷ್ಣೇಽನುಬ್ರೂಹಿ । ಪೂಷಣಂ ಯಜ । ಪೂಷ್ಣೋಽಹಂ ದೇವಯಜ್ಯಯಾ ಪ್ರಜನಿಷೀಯ ಪ್ರಜಯಾ ಪಶುಭಿಃ । ಮರುದ್ಭ್ಯೋಽನುಬ್ರೂಹಿ । ಮರುತೋ ಯಜ । ಮರುದ್ಭ್ಯ ಇದಮ್ । ಮರುತಾಮಹಂ ದೇವಯಜ್ಯಯೇಂದ್ರಿಯಾವ್ಯನ್ನಾದೋ ಭೂಯಾಸಮ್ । ಸ್ರುವೇಣ ಆಮಿಕ್ಷಾಂ ದ್ವಿರ್ದ್ವಿರವದ್ಯತಿ । ದ್ವಯೋಃ ಪಾತ್ರಯೋಃ । ಪಂಚಾವತ್ತಿನಃ ಪಶ್ಚಾರ್ಧಾತ್ತೃತೀಯಮಪ್ಯವದ್ಯತಿ । ವಿಶ್ವೇಭ್ಯೋ ದೇವೇಭ್ಯೋಽನುಬ್ರೂಹಿ । ವಿಶ್ವಾನ್ ದೇವಾನ್ ಯಜ । ವಿಶ್ವೇಭ್ಯೋ ದೇವೇಭ್ಯ ಇದಮ್ । ವಿಶ್ವೇಷಾಂ ದೇವಾನಾಮಹಂ ದೇವಯಜ್ಯಯಾ ಪ್ರಾಣೈಸ್ಸಾಯುಜ್ಯಂ ಗಮೇಯಮ್ । ತತ ಏಕಕಪಾಲಮುದ್ಧೃತ್ಯ ಬರ್ಹಿಷಿ ಕೃತ್ವಾ ಉಪಸ್ತೀರ್ಯ ತೂಷ್ಣೀಂ ಕೃತ್ಸ್ನಂ ಪುರೋಡಾಶಮವದಾಯ ಸ್ರುವೇಣ ಸರ್ವಮಾಶಯಮಾನೀಯ ಅಭಿಘಾರ್ಯ ಉಪಾಂಶು ಪ್ರಚಾರಃ । ದ್ಯಾವಾಪೃಥಿವೀಭ್ಯಾಂ (ಉಪಾಂಶು) ಅನುಬ್ರೂಹಿ (ಉಚ್ಚೈಃ) । ದ್ಯಾವಾಪೃಥಿವೀ (ಉಪಾಂಶು) ಯಜ (ಉಚ್ಚೈಃ) । ದ್ಯಾವಾಪೃಥಿವೀಭ್ಯಾಮಿದಮ್ । ದ್ಯಾವಾಪೃಥಿವ್ಯೋರಹಂ ದೇವಯಜ್ಯಯೋಭಯೋರ್ಲೋಕಯೋರ್​ ಋಧ್ಯಾಸಮ್ । ಪ್ರತ್ಯಾಕ್ರಮ್ಯ ಚತುರ್ಭಿರ್ಮಾಸನಾಮಭಿರೇಕಕಪಾಲಮಭಿಜುಹೋತಿ । ಮಧುಶ್ಚ ಸ್ವಾಹಾ । ಮಧವ ಇದಮ್ । ಮಾಧವಶ್ಚ ಸ್ವಾಹಾ । ಮಾಧವಾಯೇದಮ್ । ಶುಕ್ರಶ್ಚ ಸ್ವಾಹಾ । ಶುಕ್ರಾಯೇದಮ್ । ಶುಚಿಶ್ಚ ಸ್ವಾಹಾ । ಶುಚಯ ಇದಮ್ । ನ ಪಾರ್ವಣಹೋಮಃ ಸರ್ವತ್ರ । ನಾರಿಷ್ಠಾದಿ ।</p>
<p>ಆಗ್ನೇಯ ಸಾವಿತ್ರ ಸಾರಸ್ವತ ಪೌಷ್ಣಾನಾಂ ವಿರುಜ್ಯ ಪ್ರಾಶಿತ್ರಮ್ । ತೇಷಾಮೇವ ಚತುರ್ಧಾಕರಣಮ್ । ದಕ್ಷಿಣಾಕಾಲೇ ಪ್ರಥಮಜೋ ವತ್ಸಃ, ತಂ ಅಂತರ್ವೇದಿ ನಿಧಾಯ । ರುದ್ರಾಯ ಗಾಂ ಇತಿ ಪ್ರತಿಗ್ರಹಃ । ಅನೂಯಾಜಕಾಲೇ ಪೃಷದಾಜ್ಯಂ ಜುಹ್ವಾಮಾನೀಯ ಪೃಷದಾಜ್ಯಧಾನೀಮುಪಭೃತಂ ಕೃತ್ವಾ ತೇನ ನವಾನೂಯಾಜಾನ್ ಯಜತಿ । ದೇವಾನ್ ಯಜ ಇತಿ ಪ್ರಥಮꣳ ಸಂಪ್ರೇಷ್ಯತಿ । ಯಜಯಜ ಇತೀತರಾನ್ । ಪ್ರಥಮವಿಕಾರಾಶ್ಚತ್ವಾರಃ । ಪೂರ್ವಾರ್ಧೇ ಸಮಿಧಿ ಜುಹೋತಿ । ತೇಷಾಂ ಪ್ರಜಾವಾನ್ ಭೂಯಾಸಮಿತ್ಯನು-ಮಂತ್ರಣಮ್ । ಬರ್ಹಿಷೋಽಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ದ್ವಾರಾಮಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಉಷಾಸಾನಕ್ತಯೋರಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಜೋಷ್ಟ್ರ್ಯೋರಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಪಂಚಮಪ್ರಭೃತಿ ಚತುರೋ ಮಧ್ಯೇ ಪಶುಮಾನ್ ಭೂಯಾಸಮಿತಿ ತೇಷಾಮನುಮಂತ್ರಣಮ್ । ಊರ್ಜಾಹುತ್ಯೋರಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ದೈವ್ಯಯೋರ್ಹೋತ್ರೋರಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ತಿಸೃಣಾಂ ತಿಸೃಣಾಂ ದೇವೀನಾಮಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ನರಾಶꣳಸಸ್ಯಾಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ನವಮೇನೇತರಾನನು ಸಂಭಿನತ್ತಿ । ಅಗ್ನೇಸ್ಸ್ವಿಷ್ಟಕೃತೋಽಹಂ ದೇವಯಜ್ಯಯಾಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಪ್ರಸ್ತರಾಂಜನೇಽಪಿ ಪೃಷದಾಜ್ಯಧಾನೀ ಉಪಭೃದ್ವದ್ಭವತಿ । ಪ್ರಸ್ತರಪ್ರಹರಣಕಾಲೇ ಶಾಖಯಾ ಸಹ ಪ್ರಹರಣಮ್ । ಅಗ್ನೇರಹಮುಜ್ಜಿತಿಮ್ । ಸೋಮಸ್ಯಾಹಮುಜ್ಜಿತಿಮ್ । ಅಗ್ನೇರಹಮುಜ್ಜಿತಿಮ್ । ಸೋಮಸ್ಯಾಹಮುಜ್ಜಿತಿಮ್ । ಸವಿತುರಹಮುಜ್ಜಿತಿಮ್ । ಸರಸ್ವತ್ಯಾ ಅಹಮುಜ್ಜಿತಿಮ್ । ಪೂಷ್ಣೋಽಹಮುಜ್ಜಿತಿಮ್ । ಮರುತಾಮಹಮುಜ್ಜಿತಿಮ್ । ವಿಶ್ವೇಷಾಂ ದೇವಾನಾಮಹಮುಜ್ಜಿತಿಮ್ । ದ್ಯಾವಾಪೃಥಿವ್ಯೋರಹಮುಜ್ಜಿತಿಮ್ । ಯಜ್ಞೋ ಮ ಆಗಚ್ಛತು । ಸಂವತ್ಸರೀಣಾಗ್ ಸ್ವಸ್ತಿಮಾಶಾಸೇ । ತಿಸೃಭಿಃ ಸಂಸ್ರಾವಹೋಮಃ ।</p>
<p>ಅಥ ವಾಜಿನಪಾತ್ರ ಉಪಸ್ತೀರ್ಯ ಅಂತರ್ವೇದಿ ಬರ್ಹಿರನುವಿಷಿಂಚನ್ ವಾಜಿನಂ ಗೃಹ್ಣಾತಿ । ವಾಜಿಭ್ಯೋಽ- ನುಬ್ರೂ೩ಹಿ ಇತಿ ಗ್ರಹೀಷ್ಯನ್ ಸಂಪ್ರೇಷ್ಯತಿ । ನಾಭಿಘಾರಯತಿ । ವಾಜಿನೋ ಯಜ ಇತಿ ವಷಟ್ಕೃತಾನುವಷಟ್ಕೃತೇ ಚಮಸೇನ ಜುಹೋತಿ । ವಾಜಿಭ್ಯ ಇದಮ್ । ಅನುವಷಟ್ಕೃತೇ ಅಗ್ನಯೇ ಸ್ವಿಷ್ಟಕೃತ ಇದಮ್ । ಪ್ರತ್ಯಾಕ್ರಮ್ಯ ಶೇಷೇಣ ದಿಗ್ಯಾಗಃ । ದಿಶಸ್ಸ್ವಾಹಾ । ದಿಗ್ಭ್ಯ ಇದಮ್ । ಪ್ರದಿಶಸ್ಸ್ವಾಹಾ । ಪ್ರದಿಗ್ಭ್ಯ ಇದಮ್ । ಆದಿಶಸ್ಸ್ವಾಹಾ । ಆದಿಗ್ಭ್ಯ ಇದಮ್ । ವಿದಿಶಸ್ಸ್ವಾಹಾ । ವಿದಿಗ್ಭ್ಯ ಇದಮ್ । ಇತಿ ಪ್ರತಿದಿಶಂ ಜುಹೋತಿ । ಉದ್ದಿಶಸ್ಸ್ವಾಹಾ । ಉದ್ದಿಗ್ಭ್ಯ ಇದಮ್ । ಇತಿ ಮಧ್ಯೇ । ಸ್ವಾಹಾ ದಿಗ್ಭ್ಯಃ । ದಿಗ್ಭ್ಯ ಇದಮ್ । ಪಶ್ಚಾದಾರಭ್ಯ ಪೂರ್ವಪರ್ಯಂತಂ ಹುತ್ವಾ । ನಮೋ ದಿಗ್ಭ್ಯಃ ಇತ್ಯುಪಸ್ಥಾಯ ಶೇಷಂ ಹೋತ್ರೇ ಪ್ರಯಚ್ಛತಿ । ಹೋತಾ ತದಂಜಲಿನಾ ಪ್ರತಿಗೃಹ್ಯ ಸರ್ವೇ ಸಮುಪಹೂಯ ಭಕ್ಷಯಂತಿ । ಅಸಾವಸಾವುಪಹ್ವಯಸ್ವೇತಿ ಕರ್ಮನಾಮಧೇಯೇನಾಮಂತ್ರಯತೇ । ಹೋತಾಧ್ವರ್ಯುರ್ಬ್ರಹ್ಮಾಗ್ನೀದ್ಯಜಮಾನಶ್ಚ । ಉಪಹೂತ ಇತಿ ಪ್ರತಿವಚನಮ್ । ಹೋತಾ ಪ್ರಥಮೋ ಭಕ್ಷಯತಿ ಯಜಮಾನ ಉತ್ತಮಃ । ವಾಜಿನಾಂ ಭಕ್ಷೋ ಅವತು ವಾಜೋ ಅಸ್ಮಾನ್ ರೇತಸ್ಸಿಕ್ತಮಮೃತಂ ಬಲಾಯ । ಸ ನ ಇಂದ್ರಿಯಂ ದ್ರವಿಣಂ ದಧಾತು ಮಾ ರಿಷಾಮ ವಾಜಿನಂ ಭಕ್ಷಯಂತಃ । ತಸ್ಯ ತೇ ವಾಜಿಭಿರ್ಭಕ್ಷಂ-ಕೃತಸ್ಯ ವಾಜಿಭಿಸ್ಸುತಸ್ಯ ವಾಜಿಪೀತಸ್ಯ ವಾಜಿನಸ್ಯೋಪಹೂತಸ್ಯೋಪಹೂತೋ ಭಕ್ಷಯಾಮಿ ಇತಿ ಭಕ್ಷಯಂತಿ । ಹವಿಶ್ಶೇಷಭಕ್ಷಣಾದಿ ।</p>
<p>ಅಗ್ನೇರ್ವೋಽಪನ್ನಗೃಹಸ್ಯ ಸದಸಿ ಸಾದಯಾಮಿ ಸುಮ್ನಾಯ ಸುಮ್ನಿನೀಸ್ಸುಮ್ನೇ ಮಾ ಧತ್ತ ಧುರಿ ಧುರ್ಯೌ ಪಾತ ಇತಿ ತಿಸೃಣಾಮಾಸಾದನಮ್ । ಪ್ರಾಯಶ್ಚಿತ್ತಾಂತೇ ತ್ರೀಣಿ ಸಮಿಷ್ಟಯಜೂಂಷಿ ಜುಹೋತಿ । ಯಜ್ಞ ಯಜ್ಞಂ ಗಚ್ಛ ಯಜ್ಞಪತಿಂ ಗಚ್ಛ ಸ್ವಾಂ ಯೋನಿಂ ಗಚ್ಛ ಸ್ವಾಹಾ । ಯಜ್ಞಾಯೇದಮ್ । ಏಷ ತೇ ಯಜ್ಞೋ ಯಜ್ಞಪತೇ ಸಹ ಸೂಕ್ತವಾಕಸ್ಸುವೀರಸ್ಸ್ವಾಹಾ । ಯಜ್ಞಪತಯ ಇದಮ್ । ದೇವಾಗಾತುವಿದ ಇತ್ಯಾದಿ । ದಧಿಕ್ರಾವ್ಣ್ಣೋ ಅಕಾರಿಷಂ ಜಿಷ್ಣೋರಶ್ವಸ್ಯ ವಾಜಿನಃ । ಸುರಭಿ ನೋ ಮುಖಾ ಕರತ್ಪ್ರ ಣ ಆಯೂꣳಷಿ ತಾರಿಷತ್ ॥ ಇದꣳ ಹವಿಃ ಪ್ರಜನನಮ್ಮೇ ಅಸ್ತು ದಶವೀರꣳ ಸರ್ವಗಣಗ್ಗ್ ಸ್ವಸ್ತಯೇ । ಆತ್ಮಸನಿ ಪ್ರಜಾಸನಿ ಪಶುಸನ್ಯಭಯಸನಿ ಲೋಕಸನಿ ವೃಷ್ಟಿಸನಿ । ಅಗ್ನಿಃ ಪ್ರಜಾಂ ಬಹುಲಾಂ ಮೇ ಕರೋತ್ವನ್ನಂ ಪಯೋ ರೇತೋ ಅಸ್ಮಾಸು ಧತ್ತ । ರಾಯಸ್ಪೋಷಮಿಷಮೂರ್ಜಮಸ್ಮಾಸು ದೀಧರತ್ಸ್ವಾಹಾ ಉಭಾಭ್ಯಾಮಾಮಿಕ್ಷಾಭಕ್ಷಣಮ್ । ಯಜ್ಞಶಂ ಚ ಮ ವರ್ಜಮ್ । ವೃಷ್ಟಿರಸಿ । ಸಿದ್ದಮಿಷ್ಟಿಃ ಸಂತಿಷ್ಠತೇ ।</p>
<p>ವಪನಮ್ :-</p>
<p>ಅಥ ಪೌರ್ಣಮಾಸ್ಯಾ ಯಜೇತ । ಪುನರ್ವಿಹೃತ್ಯ । ತಸ್ಯಾಂತೇ ಯಜಮಾನಃ ಕೇಶಶ್ಮಶ್ರೂಪಪಕ್ಷಾಣಾಂ ವಪನಂ ಕರೋತಿ । ಅಧ್ವರ್ಯುಃ ತೂಷ್ಣೀಂ ಶ್ಮಶ್ರೂಪಪಕ್ಷಯೋರುಂದನಂ ಕೃತ್ವಾ ವಾಪಯಿತ್ವಾ ತತಃ ಪ್ರಸೂತಾ ದೇವೇನ ಸವಿತ್ರಾ ದೈವ್ಯಾ ಆಪ ಉಂದಂತು ತೇ ತನುಂ ದೀರ್ಘಾಯುತ್ವಾಯ ವರ್ಚಸೇ ಇತಿ ಕೇಶಾನಾಮುಂದನಂ ಕರೋತಿ । ತ್ರೇಣೀಂ ಶಲಲೀಂ ಇಕ್ಷುಕಾಂಡಂ ಚ ಗೃಹೀತ್ವಾ ಕೃಷ್ಣಾಯಸೇನ ತಾಮ್ರಮಿಶ್ರೇಣ ಕ್ಷುರೇಣ ಕರೋತಿ । ಋತಮೇವ ಪರಮೇಷ್ಠ್ಯೃತಂ ನಾತ್ಯೇತಿ ಕಿಂ ಚನ । ಋತೇ ಸಮುದ್ರ ಆಹಿತ ಋತೇ ಭೂಮಿರಿಯಗ್ಗ್ ಶ್ರಿತಾ । ಅಗ್ನಿಸ್ತಿಗ್ಮೇನ ಶೋಚಿಷಾ ತಪ ಆಕ್ರಾಂತಮುಷ್ಣಿಹಾ । ಶಿರಸ್ತಪಸ್ಯಾಹಿತಂ ವೈಶ್ವಾನರಸ್ಯ ತೇಜಸಾ । ಋತೇನಾಸ್ಯ ನಿವರ್ತಯೇ ಸತ್ಯೇನ ಪರಿವರ್ತಯೇ । ತಪಸಾಸ್ಯಾನುವರ್ತಯೇ ಶಿವೇನಾಸ್ಯೋಪವರ್ತಯೇ ಶಗ್ಮೇನಾಸ್ಯಾಭಿವರ್ತಯೇ ಇತಿ ಕೇಶಾನ್ ಛಿನತ್ತಿ । ನ ತು ನಿರ್ಮೂಲಾನ್ ಕರೋತಿ । ಯಜಮಾನಃ - ತದೃತಂ ತತ್ಸತ್ಯಂ ತದ್ವ್ರತಂ ತಚ್ಛಕೇಯಂ ತೇನ ಶಕೇಯಂ ತೇನ ರಾಧ್ಯಾಸಂ ಇತಿ ಜಪಿತ್ವಾ ಬ್ರಾಹ್ಮಣ ಏಕಹೋತೇತ್ಯನುವಾಕಂ ಚ ಜಪತಿ । ಬ್ರಾಹ್ಮಣ ಏಕಹೋತಾ । ಸ ಯಜ್ಞಃ । ಸ ಮೇ ದದಾತು ಪ್ರಜಾಂ ಪಶೂನ್ ಪುಷ್ಟಿಂ ಯಶಃ । ಯಜ್ಞಶ್ಚ ಮೇ ಭೂಯಾತ್ ॥ ಅಗ್ನಿರ್ದ್ವಿಹೋತಾ । ಸ ಭರ್ತಾ । ಸ ಮೇ ದದಾತು ಪ್ರಜಾಂ ಪಶೂನ್ ಪುಷ್ಟಿಂ ಯಶಃ । ಭರ್ತಾ ಚ ಮೇ ಭೂಯಾತ್ ॥ ಪೃಥಿವೀ ತ್ರಿಹೋತಾ । ಸ ಪ್ರತಿಷ್ಠಾ । ಸ ಮೇ ದದಾತು ಪ್ರಜಾಂ ಪಶೂನ್ ಪುಷ್ಟಿಂ ಯಶಃ । ಪ್ರತಿಷ್ಠಾ ಚ ಮೇ ಭೂಯಾತ್ ॥ ಅಂತರಿಕ್ಷಂ ಚತುರ್ಹೋತಾ । ಸ ವಿಷ್ಠಾಃ । ಸ ಮೇ ದದಾತು ಪ್ರಜಾಂ ಪಶೂನ್ ಪುಷ್ಟಿಂ ಯಶಃ । ವಿಷ್ಠಾಶ್ಚ ಮೇ ಭೂಯಾತ್ ॥ ವಾಯುಃ ಪಂಚಹೋತಾ । ಸ ಪ್ರಾಣಃ । ಸ ಮೇ ದದಾತು ಪ್ರಜಾಂ ಪಶೂನ್ ಪುಷ್ಟಿಂ ಯಶಃ । ಪ್ರಾಣಶ್ಚ ಮೇ ಭೂಯಾತ್ ॥ ಚಂದ್ರಮಾಷ್ಷಡ್ಢೋತಾ । ಸ ಋತೂನ್ ಕಲ್ಪಯಾತಿ । ಸ ಮೇ ದದಾತು ಪ್ರಜಾಂ ಪಶೂನ್ ಪುಷ್ಟಿಂ ಯಶಃ । ಋತವಶ್ಚ ಮೇ ಕಲ್ಪಂತಾಮ್ ॥ ಅನ್ನꣳ ಸಪ್ತಹೋತಾ । ಸ ಪ್ರಾಣಸ್ಯ ಪ್ರಾಣಃ । ಸ ಮೇ ದದಾತು ಪ್ರಜಾಂ ಪಶೂನ್ ಪುಷ್ಟಿಂ ಯಶಃ । ಪ್ರಾಣಸ್ಯ ಚ ಮೇ ಪ್ರಾಣೋ ಭೂಯಾತ್ ॥ ದ್ಯೌರಷ್ಟಹೋತಾ । ಸೋಽನಾಧೃಷ್ಯಃ । ಸ ಮೇ ದದಾತು ಪ್ರಜಾಂ ಪಶೂನ್ ಪುಷ್ಟಿಂ ಯಶಃ । ಅನಾಧೃಷ್ಯಶ್ಚ ಭೂಯಾಸಮ್ ॥ ಆದಿತ್ಯೋ ನವಹೋತಾ । ಸ ತೇಜಸ್ವೀ । ಸ ಮೇ ದದಾತು ಪ್ರಜಾಂ ಪಶೂನ್ ಪುಷ್ಟಿಂ ಯಶಃ । ತೇಜಸ್ವೀ ಚ ಭೂಯಾಸಮ್ ॥ ಪ್ರಜಾಪತಿರ್ದಶಹೋತಾ । ಸ ಇದꣳ ಸರ್ವಮ್ । ಸ ಮೇ ದದಾತು ಪ್ರಜಾಂ ಪಶೂನ್ ಪುಷ್ಟಿಂ ಯಶಃ । ಸರ್ವಂ ಚ ಮೇ ಭೂಯಾತ್ ॥</p>
<p>ಅಂತರಾಲವ್ರತಾನಿ :-</p>
<p>ತಸ್ಯ ಪರ್ವಸು ಅಂತರಾಲವ್ರತಾನಿ । ನ ಮಾಂಸಮಶ್ನಾತಿ । ನ ಸ್ತ್ರಿಯಮುಪೈತಿ । ಋತ್ವೇ ವಾ ಜಾಯಾಮ್ । ನೋಪರ್ಯಾಸ್ತೇ । ಜುಗುಪ್ಸೇತಾನೃತಾತ್ । ಪ್ರಾಙ್ ಶೇತೇ । ಅಮಧ್ವಶ್ನಾತಿ । ಮಧ್ವಶನಂ ಸ್ಯಾದಿತ್ಯೇಕಮ್ । ವ್ಯಂಜನಾರ್ಥಮಿತ್ಯಪರಮ್ । ಏವಮೇವ ಸರ್ವೇಷು ಚಾತುರ್ಮಾಸ್ಯಾಂತರಾಲೇಷು ವ್ರತಂ ಚರತಿ । ಪ್ರಥಮೇ ತ್ವೇವ ಸಂವತ್ಸರೇ ವ್ರತಂ ಚರೇತ್ । ಯಥಾಪ್ರಯೋಗಮಿತ್ಯೌಪಮನ್ಯವಃ೧ ।</p>
<p>ಇತಿ ವೈಶ್ವದೇವಪರ್ವ</p>
<p></p>
<p>॥ ಅಥ ವರುಣಪ್ರಘಾಸಾಃ ॥</p>
<p>ತತಶ್ಚತುರ್ಷು ಮಾಸೇಷು ಆಷಾಢ್ಯಾಂ ಶ್ರವಣಾಯಾಂ ವೋದವಸಾಯ ವರುಣಪ್ರಘಾಸೈರ್ಯಜತೇ । ಪ್ರರೂಢಕಕ್ಷೇ ಯಷ್ಟವ್ಯಮಿತಿ ಬಹ್ವೃಚಬ್ರಾಹ್ಮಣಮ್ । ತಸ್ಯ ವೈಶ್ವದೇವವತ್ಕಲ್ಪಃ । ವೇದೌ ಕೃತ್ವಾಗ್ರೇಣ ಗಾರ್ಹಪತ್ಯಂ ಸಮೇ ಪ್ರಾಚೀ ವೇದೀ ಭವತಃ । ಯೂಕೋನ ಸಾರ್ಧವಿಂಶತ್ಯಂಗುಲಪರಿಮಿತವ್ಯಾಸಾರ್ಧ ಸೂತ್ರಭ್ರಮಣೇನ ಗಾರ್ಹಪತ್ಯಾಯತನಂ ಕೃತ್ವಾ ತತ್ಪೌರಸ್ತ್ಯಾತ್ ಪೃಷ್ಠ್ಯಾಶ್ಶಂಕೋಃ ಪಂಚಾರಾತ್ನೌ ದೇಶೇ ಶಂಕುಃ । ಸ ಉತ್ತರವೇದಿ ಪಶ್ಚಿಮಪ್ರಾಂತಃ । ತತ್ಪುರಸ್ತಾತ್ಸಾರ್ಧಾರತ್ನೌ ಉತ್ತರವೇದಿ ಪೂರ್ವಪ್ರಾಂತಶಂಕುಂ ಚ ನಿಹತ್ಯ ತಯೋಶ್ಶಂಕ್ವೋಃ ಯಾವತ್ಪ್ರಮಾಣಾ ರಜ್ಜುಃ ಸ್ಯಾದಿತ್ಯಾದಿ ವಿಧಿನಾ ಉತ್ತರವೇದ್ಯರ್ಥಂ ಷಟ್ತ್ರಿಂಶದಂಗುಲಂ ಸಮಚತುರಶ್ರಂ ಕೃತ್ವಾ ಗಾರ್ಹಪತ್ಯಾಯತನೋತ್ತರವೇದಿಮಧ್ಯಶಂಕ್ವೋಃ ರಜ್ಜುಂ ನಿಪಾತ್ಯ ಆಯಾಮಂ ಪಂಚಧಾ ಕೃತ್ವೇತ್ಯಾದಿ ವಿಧಿನಾ ಮಧ್ಯಾನ್ಮಧ್ಯಪಕ್ಷೇಣೈವ ಪ್ರಕೃತಿವದ್ದಕ್ಷಿಣಾಗ್ನ್ಯಾಯತನಂ ಕರೋತಿ । ಉತ್ತರವೇದೇಃ ಪಶ್ಚಾತ್ ಸಾಷ್ಟಾಂಗುಲದ್ವ್ಯರತ್ನೌ ಉತ್ತರವೇದೇಃ ಪುರಸ್ತಾಚ್ಚತುರಂಗುಲದೇಶೇ ಶಂಕುದ್ವಯಂ ಉತ್ತರವೇದ್ಯರ್ಥಂ ನಿಖಾಯ ವೇದ್ಯಾಯಾಮೋಷ್ಟಧಾಕಾರ್ಯ ಇತ್ಯಾದಿ ತ್ರಿಕಾ ತಿರ್ಯಗಿತ್ಯಂತಂ ಪ್ರಕೃತಿವತ್ಕೃತ್ವಾ । ತ್ರಿಕೇ ಶ್ರೋಣೀ ಸಾರ್ಧತ್ರಿಕಾರ್ಧೇ ತ್ವಂಸೌ ಕುರ್ಯಾತ್ । ಉತ್ತರವೇದ್ಯನುರೋಧೇನ ಶ್ರೋಣ್ಯಂಸಯೋರಂತರಾಲವೃದ್ಧಿಃ । ಅತ ಏವ ಸನ್ನಮನಮಪಿ ಸ್ವಲ್ಪಮೇವ ಕಾರ್ಯಮ್ । ತತಃ ಶ್ರೋಣೀ ಶಂಕುದ್ವಯಂ ಸಂಲಗ್ನತಯಾ ದಕ್ಷಿಣೋತ್ತರಸೂತ್ರೇ ಸಮತಯಾ ಧೃತೇ ದಕ್ಷಿಣಶ್ರೋಣೇರ್ದಕ್ಷಿಣತಃ ಪ್ರಾದೇಶಮಾತ್ರೇ ಶಂಕುಂ ನಿಖಾಯ ತದ್ದಕ್ಷಿಣತಃ ಚತುಃಪಂಚಾಶದಂಗುಲೇ ಶಂಕುಂ ನಿಹನ್ಯಾತ್ । ತೇ ದಕ್ಷಿಣವಿಹಾರಸ್ಯ ವೇದಿಶ್ರೋಣೀ । ಏವಮಂಸಶಂಕುದ್ವಯಂ ಸಂಲಗ್ನತಯಾ ದಕ್ಷಿಣೋತ್ತರಸೂತ್ರೇ ಸಮತಯಾಧೃತೇ ದಕ್ಷಿಣಾಂಸಾದ್ದಕ್ಷಿಣತಃ ಏಕವಿಂಶತ್ಯಂಗುಲೇ ಪ್ರಾದೇಶಮಾತ್ರೇ ವಾ ಶಂಕುಂ ನಿಖಾಯ ತದ್ದಕ್ಷಿಣತಃ ಷಟ್ತ್ರಿಂಶದಂಗುಲೇ ಶಂಕುಂ ನಿಹನ್ಯಾತ್ । ತೌ ದಕ್ಷಿಣವಿಹಾರವೇದ್ಯಂಸೌ । ಪ್ರಕೃತಿವಚ್ಚ ದಕ್ಷಿಣವಿಹಾರಸನ್ನಮನಮ್ ।</p>
<p>ಅಥಾಪರಂ ಬೌಧಾಯನಸ್ಯ ತು ಮತೇನ ಪಾಶುಬಂಧಿಕೀ ಉತ್ತರಾ ದಾರ್ಶಿಕೀ ದಕ್ಷಿಣೇತಿ । ನ ತು ತಿರ್ಯಕ್ತ್ವೇನ ಸಮೇ । ಅರ್ಥಾ ಯಥಾ ಸಿಧ್ಯಂತಿ ತಥಾಭಾವಲಕ್ಷಣಂ ತಿರ್ಯಕ್ತ್ವಮ್ । ಅಸ್ಮಿನ್ಕಲ್ಪೇ ಸಾರ್ಧವಿಂಶತ್ಯಂಗುಲಪರಿಮಿತ ವ್ಯಾಸಾರ್ಧಸೂತ್ರಭ್ರಮಣೇನ ಗಾರ್ಹಪತ್ಯಾಯತನಂ ಕೃತ್ವಾ । ತತ್ಪೌರಸ್ತ್ಯಾತ್ ಪೃಷ್ಠ್ಯಾಃ ಶಂಕೋಃ ಅರತ್ನಿದ್ವಯಂ ವಿಶಂ ತ್ಯಕ್ತ್ವಾ ಶಂಕುಂ ನಿಹನ್ಯಾತ್ । ಸ ಉತ್ತರಸ್ಯಾ ವೇದೇಃ (ಮಹಾವೇದೇಃ) ಪಶ್ಚಿಮಪ್ರಾಂತಃ । ತತ್ಪುರಸ್ತಾತ್ ಷಡರತ್ನೌ ಶಂಕುಃ । ಸ ಉತ್ತರಸ್ಯಾ ವೇದೇಃ (ಮಹಾವೇದೇಃ) ಪೂರ್ವಪ್ರಾಂತಶಂಕುಃ । ಚತುರ್ಭಿರರತ್ನಿಭಿಃ ಪಶ್ಚಾತ್ತಿರ್ಯಕ್ । ಷಡ್ಭಿರರತ್ನಿಭಿಃ ಪ್ರಾಚೀ । ತ್ರಿಭಿರರತ್ನಿಭಿಃ ಪುರಸ್ತಾತ್ತಿರ್ಯಕ್ । ಯಾವತ್ಪ್ರಮಾಣಾ ರಜ್ಜುಸ್ಸ್ಯಾದಿತ್ಯಾದಿ ವಿಧಿನಾ ಮಹಾವೇದಿಂ ಕೃತ್ವಾ ಪೂರ್ವಪ್ರಾಂತಶಂಕೋಃ ಚತುರಂಗುಲೇ ಪಶ್ಚಾತ್ ಶಂಕುಃ । ತತ್ಪಶ್ಚಾತ್ ಷಟ್ತ್ರಿಂಶದಂಗುಲೇ ಶಂಕುಃ । ಅತ್ರಾಪಿ ಯಾವತ್ಪ್ರಮಾಣಾ ಇತ್ಯಾದಿ ವಿಧಿನಾ ಷಟ್ತ್ರಿಂಶದಂಗುಲಾತ್ಮಕಂ ಸಮಚತುರಶ್ರಂ ಕರೋತಿ । ಮಹಾವೇದೇಃ ದಕ್ಷಿಣಸ್ಯಾಃ ಶ್ರೋಣ್ಯಾಃ ಪೃಥಮಾತ್ರಂ ( ಬಾಹ್ವೋರಂತರಾಲಂ ) ಸಂಚರಮವಶಿಷ್ಯ ಶಂಕುಂ ನಿಹಂತಿ । ತದ್ದಕ್ಷಿಣತಃ ದ್ವಾತ್ರಿಂಶದಂಗುಲೇ ಚತುಷ್ಷಷ್ಠ್ಯಂಗುಲೇ ಚ ಶಂಕುಃ । ದ್ವಾತ್ರಿಂಶದಂಗುಲೇ ನಿಹತಾಚ್ಛಂಕೋಃ ಪುರಸ್ತಾತ್ ಷಡರತ್ನೌ ಶಂಕುಃ । ಏವಂ ಷಡರತ್ನಿಪ್ರಮಾಣಕಂ ದಾರ್ಶಪೂರ್ಣಮಾಸಿಕಂ ವೇದಿಂ ಕಲ್ಪಯಿತ್ವಾ ಪೂರ್ವಸ್ಮಿನ್ಪ್ರಾಂತೇ ವೇದ್ಯಾಮೇವ ಚತುರ್ವಿಂಶತಿಪ್ರಮಾಣಕಂ ಚತುರಶ್ರಮಾಹವನೀಯಂ ಕರೋತಿ । ಏಷಃ ದಕ್ಷಿಣವಿಹಾರಃ ।</p>
<p>ಅಗ್ರೇಣ ಗಾರ್ಹಪತ್ಯಂ ಸಮೇ ಪ್ರಾಚೀ ವೇದೀ ದ್ವೇ ಭವತಃ । ಪ್ರಾಕ್ತ್ವೇನ ಸಮೇ ನ ತಿರ್ಯಕ್ತ್ವೇನ ।</p>
<p>ತತ್ರ ಶ್ಲೋಕಾಃ೧ =</p>
<p>ಗಾರ್ಹಪತ್ಯ ಪುರಶ್ಶಂಕೋಃ ದ್ವ್ಯರತ್ನೌ ಶಂಕುರಿಷ್ಯತೇ ।</p>
<p>ತತಶ್ಚತುರರತ್ನೌ ತು ಪೃಷ್ಠ್ಯಾ ತು ಷಡರತ್ನಿಕಾ ॥</p>
<p>ಪಾಶಿನ್ಯುಭಯತಃ ಪಾಶಂ ದ್ವಿಚತ್ವಾರಿಂಶದಂಗುಲೇ ।</p>
<p>ಲಕ್ಷಣಂ ಮಧ್ಯಮೇ ಶಂಕೌ ಪೂರ್ವಶಂಕೌ ಚ ಪಾಶಕೌ ॥</p>
<p>ಪ್ರತೀಚ್ಯಾಮಂತರಾ ತು ಸ್ಯಾಚ್ಛ್ರೋಣೀ ದ್ವಯಮರತ್ನಿತಃ ।</p>
<p>ಕುರ್ಯುರ್ವ್ಯತ್ಯಾಸತಶ್ಚಾಂಸೌ ಯಥಾಶ್ರೋಣೀ ಪ್ರಕಲ್ಪಯೇತ್ ॥</p>
<p>ದ್ವ್ಯಂಗುಲಾದ್ಯಂತರಂ ಹಿತ್ವಾ ವೇದಿಂ ಕುರ್ಯಾತ್ತು ದಕ್ಷಿಣಾಮ್ ।</p>
<p>ಶ್ರೋಣ್ಯಂಸಯೋರ್ದಕ್ಷಿಣಯೋಃ ಪಾಶಾವಾಮುಚ್ಯ ಪೂರ್ವವತ್ ॥</p>
<p>ಲಕ್ಷಣೇ ರಜ್ಜುಮಾಯಮ್ಯ ಬಧ್ನೀಯಾದ್ಯಷ್ಟೃಮಾತ್ರಯಾ ।</p>
<p>ತಯಾ ದಕ್ಷಿಣವೇದೇಸ್ತು ತಿರ್ಯಙ್ಮಾನ್ಯಾರ್ಜವಂ ಭವೇತ್ ॥</p>
<p>ದ್ವ್ಯಂಗುಲಾದಿಷು ಶಂಕುಸ್ಸ್ಯಾತ್ತತೋ ದಕ್ಷಿಣತೋಽಪಿ ಚ ।</p>
<p>ದ್ವ್ಯರತ್ನೌ ಶಂಕುರೇವಂ ಸ್ಯಾತ್ ವ್ಯತ್ಯಯಾದಂಸಕಲ್ಪನಾ ॥</p>
<p>ವೇದಿದ್ವಯಸ್ಯ ಶ್ರೋಣ್ಯಂಸೌ ವಿಸ್ತಾರಾಯಾಮತಃ ಸಮಮ್ ।</p>
<p>ಉದಗ್ವೇದೇಃ ಪುರಶ್ಶಂಕೋಃ ಮಧ್ಯಮಾತ್ ಪುರತೋ ಭವೇತ್ ॥</p>
<p>ಶಮ್ಯಾಮತ್ರೇ ತಥಾ ಶಂಕುಃ ತಯೋಃ ಶಂಕ್ವೋಶ್ಚ ಪಾರ್ಶ್ವಯೋಃ ।</p>
<p>ಅಷ್ಟಾದಶಾಂಗುಲೇಷು ಸ್ಯುಃ ಚತ್ವಾರಶ್ಶಂಕವೋ ಮತಾಃ ॥</p>
<p>ಏವಮುತ್ತರವೇದ್ಯಾಂ ತು ಭವೇದುತ್ತರವೇದಿಕಾ ।</p>
<p>ಬಾಧಿತ್ವೋತ್ತರಾಂ ವೇದಿಂ ನಮಯೇದ್ವೇದಿಮುತ್ತರಾಮ್ ॥</p>
<p>ಪ್ರಾಕ್ತ್ವಮುತ್ತರವೇದೇಸ್ತು ಅಂಜಸಾನ್ಯತ್ರ ಗೌಣತಃ ।</p>
<p>ವರುಣಪ್ರಘಾಸವೇದಿಕಾರಿಕಾಯಾಃ ಪಾಠಾಂತರಮ್ :-</p>
<p>ಗಾರ್ಹಪತ್ಯ ಪುರಶ್ಶಂಕೋಃ ದ್ವ್ಯರತ್ನೌ ಶಂಕುರಿಷ್ಯತೇ ।</p>
<p>ತತಶ್ಚತುರರತ್ನೌ ಚ ಪೃಷ್ಠ್ಯಾ ತು ಷಡರತ್ನಿಕಾ ॥</p>
<p>ಪಾಶಿನ್ಯುಭಯತಃ ಪಶ್ಚಾತ್ ಸ್ಯಾಚ್ಚತ್ವಾರಿಂಶದಂಗುಲೇ ।</p>
<p>ಲಕ್ಷಣಂ ಮಧ್ಯಮೇ ಶಂಕೌ ಪೂರ್ವಶಂಕೌ ಚ ಪಾರ್ಶ್ವಕೌ ॥</p>
<p>ಪ್ರತೀಚ್ಯಾಂಕಮಾಕೃಷ್ಯ ಶ್ರೋಣೀ ದ್ವಯಮರತ್ನಿತಃ ।</p>
<p>ಕುರ್ಯಾದ್ವ್ಯತ್ಯಾಸತಶ್ಚಾಂಸೌ ಯಥಾಶ್ರೋಣೀ ಪ್ರಕಲ್ಪಯೇತ್ ॥</p>
<p>ದ್ವ್ಯಂಗುಲಾದ್ಯಂತರಂ ಹಿತ್ವಾ ವೇದಿಂ ಕುರ್ವೀತ ದಕ್ಷಿಣಾಮ್ ।</p>
<p>ಶ್ರೋಣ್ಯಂಸಯೋರ್ದಕ್ಷಿಣಯೋಃ ಪಾಶಾವಾಮುಚ್ಯ ಪೂರ್ವವತ್ ॥</p>
<p>ಲಕ್ಷಣೇ ರಜ್ಜುಮಾಗಂತುಂ ಬಧ್ನೀಯಾದಿಷ್ಟಮಾತ್ರಯಾ ।</p>
<p>ತಯಾ ದಕ್ಷಿಣವೇದೇಸ್ತು ತಿರ್ಯಙ್ಮಾನ್ಯಾರ್ಜವಂ ಭವೇತ್ ॥</p>
<p>ದ್ವ್ಯಂಗುಲಾದಿಷು ಶಂಕುಸ್ಸ್ಯಾತ್ತತೋ ದಕ್ಷಿಣತೋಽಪಿ ವಾ ।</p>
<p>ದ್ವ್ಯರತ್ನೌ ಶಂಕುರೇವಂ ಸ್ಯಾತ್ ವ್ಯತ್ಯಯಾದಂಸಕಲ್ಪನಾ ॥</p>
<p>ವೇದಿದ್ವಯಸ್ಯ ಶ್ರೋಣ್ಯಂಸೌ ವಿಸ್ತಾರಾಯಾಮತಃ ಸಮಾಃ ।</p>
<p>ತಾವತೀಂ ರಜ್ಜುಮಿತ್ಯಾದಿ ವಿಧಿಮಾನ &mdash;ನಂ ದ್ವಯೋಃ ॥</p>
<p>ಬಾಧಿತ್ವೋತ್ತರಾಂ ವೇದಿಂ ನಮಯೇದ್ವೇದಿಮುತ್ತರಾಮ್ ।</p>
<p>ದಕ್ಷಿಣಸ್ಯಾಸ್ತು ನಮನಂ ವೇದೇಃ ಪ್ರಕೃತಿವದ್ಭವೇತ್ ॥</p>
<p>ಉತ್ತರಸ್ಯಾಃ ಪುರಶ್ಶಂಕೋಃ ಮಧ್ಯಮಾತ್ ಪರತಸ್ತಥಾ ।</p>
<p>ಶಮ್ಯಾಮತ್ರೇ ಭವೇಚ್ಛಂಕುಃ ತಯೋಃ ಶಂಕ್ವೋಶ್ಚ ಪಾರ್ಶ್ವಯೋಃ ॥</p>
<p>ಅಷ್ಟಾದಶಾಂಗುಲೇಷು ಸ್ಯುಃ ಚತ್ವಾರಶ್ಶಂಕವೋ ಮತಾಃ ।</p>
<p>ಏವಮುತ್ತರವೇದ್ಯಾಂ ತು ಭವೇದುತ್ತರವೇದಿಕಾ ॥</p>
<p>ಅಷ್ಟಾದಶಾಂಗುಲೇ ಚ ಸ್ಯಾತ್ ಭ್ರಮಣಂ ಗಾರ್ಹಪತ್ಯಕೇ ।</p>
<p>ಅಂತರಾಲಾದಿ ವಿಹಿತಾ ದಕ್ಷಿಣಾಗ್ನೇಶ್ಚ ಕಲ್ಪನಮ್ ॥</p>
<p>ಪ್ರಾಕ್ತ್ವಮುತ್ತರವೇದೇ ಸ್ಯಾತ್ ಅಂಜಸಾನ್ಯತ್ರ ಗೌಣತಃ ॥</p>
<p>॥ ಇತಿ ವರುಣಪ್ರಘಾಸವೇದಿಲಕ್ಷಣಕಾರಿಕಾಃ ॥</p>
<p>ವರುಣಪ್ರಘಾಸಾನಾಂ ವಿಶೇಷ ನಿಯಮಾಃ :-</p>
<p>ಉತ್ತರೇ ವಿಹಾರೇಽಧ್ವರ್ಯುಶ್ಚರತಿ ದಕ್ಷಿಣೇ ಪ್ರತಿಪ್ರಸ್ಥಾತಾ । ಉಭಯತ್ರ ಕೃತ್ಸ್ನಂ ತಂತ್ರಂ ಅಪಿ ಪತ್ನೀಸಂಯಾಜಾಃ । ಏಕವತ್ಸಂಪ್ರೈಷೌ ದ್ವಿವದ್ಬ್ರಹ್ಮಾನುಜಾನಾತಿ । ಬ್ರಹ್ಮನ್ ಪ್ರೋಕ್ಷಿಷ್ಯಾಮೀತ್ಯುಕ್ತೇ ಪ್ರೋಕ್ಷತಂ ಯಜ್ಞಮಿತ್ಯಾದಿ ನಿದರ್ಶನಮ್ । ಓಂ ನಿರ್ವಪತಂ, ಅನುಪ್ರಹರತಂ, ಅಗತಮಿತಿ ಚ ಲಭ್ಯತೇ । ಯದೇವಾಧ್ವರ್ಯುಃ ಕರೋತಿ ತತ್ಪ್ರತಿಪ್ರಸ್ಥಾತಾ ಕರೋತಿ । ಕೃತಾನುಕಾರಿತ್ವಂ ಪ್ರತಿಪ್ರಸ್ಥಾತುಃ । ಯತ್ಕಿಂಚ ವಾಚಾಕರ್ಮಿಣಮಧ್ವರ್ಯುರೇವ ಕುರ್ಯಾತ್೧ । ಯುಗಪತ್ಕಾಲಾನ್ ವಾ ನಿಗದಾನ್೨ । ಸಾಧಾರಣ ದ್ರವ್ಯಾಂಶ್ಚ ಸಂಸ್ಕಾರನಧ್ವರ್ಯುರೇವ ಕರೋತಿ । ಯಥಾ ಗಾರ್ಹಪತ್ಯಪರಿಸ್ತರಣ ಹೋತೃಷದನಕಲ್ಪನ ಬ್ರಹ್ಮಯಜಮಾನಾಸನಾದಿ ।</p>
<p>ಇದಮ್ ತಸ್ಮಾ ಇದಮಹಮಗ್ನಿಜ್ಯೇಷ್ಠೇಭ್ಯೋ ವ್ರತೋಪಾಯನೀಯಮೇತಾ ಆಚರಂತ್ಯುಭಾವಗ್ನೀ ದೇವಾ ದೇವೇಷು ಕಸ್ತ್ವಾ ಯುನಕ್ತ್ಯಂಗಿರಸೋ ಮಾಸ್ಯ ದಶಹೋತಾ ಸಮಿದ್ಧೋ ಅಗ್ನಿರ್ದೇವಾಃ ಪಿತರೋಽಶಿಶ್ರೇಮ ಪೃಥಿವೀ ಹೋತಾ ಪ್ರಯಾಜಾದಿ ವಷಟ್ಕಾರಪ್ರದಾನ ತ್ಯಾಗಾನುಮಂತ್ರಣಂ ಭೂಯಸ್ಯೇಹಿ ಸಪ್ತಹೋತೈಮಾ ಅಗ್ಮನ್ತ್ಸಾ ಮೇ ಸತ್ಯಾಶೀಃ ಪರಿವತ್ಸರೀಣಾಂ ವಿಷ್ಣೋಶ್ಶಂಯೋರಿಡಾಸ್ಮಾನ್ ಯಾ ಸರಸ್ವತೀ ವಸುಮಾನ್ ಯಜ್ಞೋ ಯೋ ನಸ್ಸಪತ್ನೋ ಯೋ ರಣ ಇತ್ಯೇತೇ ಯಾಜಮಾನಮಂತ್ರಾಸ್ಸಕೃತ್ । ಅನ್ಯೇಷಾಂ ಮಂತ್ರಾಣಾಮಾವೃತ್ತಿಃ ।</p>
<p>ಕರ್ಮಾರಂಭಃ, ಮಹಾವೇದಿಕರಣಮ್ :-</p>
<p>ವರುಣಪ್ರಘಾಸೈರ್ಯಕ್ಷ್ಯಮಾಣಃ ಅಗ್ನಿಂ ಸಮಾರೋಪಯಿಷ್ಯೇ ಇತ್ಯುಕ್ತ್ವಾ ಸಮಾರೋಪ್ಯಾಗ್ನಿಂ ದೇಶಾಂತರಗಮನಮ್ । ಯಾಗದೇಶಂ ಗತ್ವಾ ಉದ್ಧತ್ಯ ಅವೋಕ್ಷ್ಯ । ಗಾರ್ಹಪತ್ಯದಕ್ಷಿಣಾಗ್ನ್ಯೋರಾಯತನೇ ಕಲ್ಪಯಿತ್ವಾ । ಲೌಕಿಕಾಗ್ನೌ ಉಪಾವರೋಹ್ಯ ಆಯತನೇ ನಿಧಾಯ । ವರುಣಪ್ರಘಾಸೈರ್ಯಕ್ಷ್ಯೇ೩ । ವಿದ್ಯುದಸಿ । ಏಷು ವರುಣಪ್ರಘಾಸೇಷು ಪ್ರತಿಪ್ರಸ್ಥಾತಾರಂ ತ್ವಾಂ ವೃಣೀಮಹೇ । ಶೌಲ್ಬಮಾನೇನ ವೇದಿದ್ವಯಮಾನಂ ಕೃತ್ವಾ । ತ್ವಯಾ ವೇದಿಮಿತ್ಯಾದಿ ಉಭೌ ವೇದೌ ಕುರುತಃ । ಸ್ಫ್ಯಾದಾನಾದಿ ವೇದಿಕರ್ಮ ದ್ವೌ ಕುರುತಃ । ಯಜಮಾನಃ ಕ್ರಮೇಣ ಉಭಯೋರ್ಯಾಜಮಾನಾನ್ ಪಠೇತ್ । ಯಜಮಾನಃ - ಚತುಶ್ಶಿಖಂಡಾ ಇತಿ ದ್ವಿಃ ವೇದೀ ಸಮ್ಮೃಜ್ಯಮಾನೇ । ಯೋ ಮಾ ಹೃದಾ ಇತಿ ದ್ವಿಃ ಸ್ತಂಬಯಜುರ್ಹ್ರಿಯಮಾಣೇ । ಅನ್ತರಾ ವೇದೀ ಪ್ರತಿಪ್ರಸ್ಥಾತುಸ್ಸಂಚರಃ । ಅಪರೇಣೋತ್ತರಾಂ ವೇದಿಂ ಸ್ತಂಬಯಜುರ್ಹರನ್ನಾಧ್ವರ್ಯುಮಭಿಪರಿಹರತಿ । ಉತ್ಕರೇ ನಿವಪತಿ । ಸಮಾನ ಉತ್ಕರಃ । ಆಗ್ನೀಧ್ರಃ ತನ್ತ್ರೇಣ ಉಭಯಂ ಗೃಹ್ಣಾತಿ । ಯಜಮಾನಃ - ಇದಂ ತಸ್ಮಾ ಇತಿ ಸಕೃತ್ ಉತ್ಕರಮಭಿಗೃಹ್ಯಮಾಣಮ್ । ಋತಮಸಿ ಇತಿ ಪೂರ್ವಪರಿಗ್ರಹಃ । ಯಜಮಾನಃ - ಯಜ್ಞಸ್ಯ ತ್ವಾ ಇತಿ ದ್ವಿಃ ವೇದೀ ಪರಿಗೃಹ್ಯಮಾಣೇ । ಸಮುದ್ಧತಸ್ಯಾಗ್ನೀಧ್ರಃ । ಪರ್ಯಾಯೇಣ ಉತ್ಕರೇ ತ್ರಿರ್ನಿವಪತಿ । ಯಜಮಾನಃ - ಯದುದ್ಘ್ನಂತೋ ಜಿಹಿꣳಸಿಮ ಪೃಥಿವೀಂ &mdash; ಭುವನೇಭಿರಸ್ತು ಇತಿ ದ್ವಿಃ ವೇದೀ ಉದ್ಧನ್ಯಮಾನೇ । ಇಮಾಂ ನರಾ ಇತ್ಯಧ್ವರ್ಯುರೇವ । ದೇವಸ್ಯ ಸವಿತುಸ್ಸವೇ ಇತ್ಯಾಗೀಧ್ರಃ ಕ್ರಮೇಣ । ಯಜಮಾನಃ - ಭೂಮಿರ್ಭೂತ್ವಾ ಇತಿ ದ್ವಿಃ ವೇದೀ ಕ್ರಿಯಮಾಣೇ । ಮಧ್ಯೇ ಸನ್ನತತರೇ ಇತ್ಯಂತೇ ಕೃತೇ ಅಧ್ವರ್ಯುಃ ಸ್ಫ್ಯೇನ ಏಕಯತ್ನೇನ ದಕ್ಷಿಣವೇದೇಃ ಉತ್ತರಾಂ ಶ್ರೋಣಿಮಾರಭ್ಯ ಉತ್ತರಸ್ಯಾಃ ದಕ್ಷಿಣಾಂಸ-ಪರ್ಯಂತಂ ಏಕಾಂ ರೇಖಾಂ ಕರೋತಿ ।</p>
<p>ಉತ್ತರವೇದಿಕರಣಮ್ :-</p>
<p>ಅಥೋತ್ತರವೇದಿಮುಪವಪತಿ । ಶಮ್ಯಾಂ ಪುರಸ್ತಾದುದಗಗ್ರಾನ್ನಿಧಾಯ । ಸ್ಫ್ಯೇನೋದೀಚೀಮಭ್ಯಂತರಂ ಪರಿಲಿಖತಿ ವಿತ್ತಾಯನೀ ಮೇಽಸಿ । ಅಪ ಉಪಸ್ಪೃಶ್ಯ । ಏವಂ ದಕ್ಷಿಣತಃ ಪ್ರಾಚೀಮ್ ತಿಕ್ತಾಯನೀ ಮೇಽಸಿ । ಪಶ್ಚಾದುದೀಚೀಮ್ ಅವಾತಾನ್ಮಾ ನಾಥಿತಮ್ । ಉತ್ತರತಃ ಪ್ರಾಚೀಮ್ ಅವತಾನ್ಮಾ ವ್ಯಥಿತಮ್ । ಉತ್ತರಸ್ಮಾದ್ವೇದ್ಯಂಸಾದುದಕ್ಪ್ರಕ್ರಮೇ ಚಾತ್ವಾಲಃ । ತಮುತ್ತರವೇದಿವತ್ತೂಷ್ಣೀಂ ಶಮ್ಯಯಾ ಪರಿಮಿತ್ಯ । ದೇವಸ್ಯ ತ್ವಾ &mdash;—ಹಸ್ತಾಭ್ಯಾಮಾದದೇಽಭ್ರಿರಸಿ ನಾರಿರಸಿ ಅಭ್ರಿಮಾದಾಯ । ಪರಿಲಿಖಿತꣳ ರಕ್ಷಃ ಪರಿಲಿಖಿತಾ ಅರಾತಯ ಇದಮಹꣳ ರಕ್ಷಸೋ ಗ್ರೀವಾ ಅಪಿ ಕೃಂತಾಮಿ ಯೋಽಸ್ಮಾನ್ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮ ಇದಮಸ್ಯ ಗ್ರೀವಾ ಅಪಿ ಕೃಂತಾಮಿ ತ್ರಿಃ ಪ್ರದಕ್ಷಿಣಂ ಪರಿಲಿಖ್ಯ । ತೂಷ್ಣೀಂ ಜಾನುದಘ್ನಂ ತ್ರಿವಿತಸ್ತಂ ವಾ ಖಾತ್ವೋತ್ತರ ವೇದ್ಯರ್ಥಾನ್ಪಾಂಸೂನ್ ಹರತಿ ವಿದೇರಗ್ನಿರ್ನಭೋ ನಾಮಾಗ್ನೇ ಅಂಗಿರೋ ಯೋಽಸ್ಯಾಂ ಪೃಥಿವ್ಯಾಮಸ್ಯಾಯುಷಾ ನಾಮ್ನೇಹಿ ಯತ್ತೇಽನಾಧೃಷ್ಟಂ ನಾಮ ಯಜ್ಞಿಯಂ ತೇನ ತ್ವಾಽಽದಧೇ । ಸಿꣳಹೀರಸಿ ಮಹಿಷೀರಸಿ ಉತ್ತರವೇದ್ಯಾಂ ನಿವಪತಿ । ಏತೇನೈವ ವಿದೇರಗ್ನಿರ್ನಭೋ ನಾಮಾಗ್ನೇ ಅಂಗಿರೋ ಯೋ ದ್ವಿತೀಯಸ್ಯಾಂ ಪೃಥಿವ್ಯಾಮಸ್ಯಾಯುಷಾ ನಾಮ್ನೇಹಿ ಯತ್ತೇಽನಾಧೃಷ್ಟಂ ನಾಮ ಯಜ್ಞಿಯಂ ತೇನ ತ್ವಾಽಽದಧೇ ಇತಿ ದ್ವಿತೀಯಮ್ । ವಿದೇರಗ್ನಿರ್ನಭೋ ನಾಮಾಗ್ನೇ ಅಂಗಿರೋ ಯಸ್ತೃತೀಯಸ್ಯಾಂ ಪೃಥಿವ್ಯಾಮಸ್ಯಾಯುಷಾ ನಾಮ್ನೇಹಿ ಯತ್ತೇಽನಾಧೃಷ್ಟಂ ನಾಮ ಯಜ್ಞಿಯಂ ತೇನ ತ್ವಾಽಽದಧೇ ಇತಿ ತೃತೀಯಮ್ । ತೂಷ್ಣೀಂ ಚತುರ್ಥꣳ ಹೃತ್ವಾ । ಸಿಗ್೦ಹೀರಸಿ ಮಹಿಷೀರಸಿ ಇತಿ ನಿವಪತಿ । ಉರು ಪ್ರಥಸ್ವೋರು ತೇ ಯಜ್ಞಪತಿಃ ಪ್ರಥತಾಂ ಪ್ರಥಯಿತ್ವಾ । ಧ್ರುವಾಸಿ ಶಮ್ಯಯಾ ಸ೦ಹತ್ಯ । ದೇವೇಭ್ಯಃ ಕಲ್ಪಸ್ವ ಅಭಿಮನ್ತ್ರ್ಯ । ದೇವೇಭ್ಯಶ್ಶುಂಧಸ್ವ ಅದ್ಭಿರವೋಕ್ಷ್ಯ । ದೇವೇಭ್ಯಶ್ಶುಂಭಸ್ವ ಸಿಕತಾಭಿರವಕೀರ್ಯ । ಪ್ರೋಕ್ಷಣೀಶೇಷಮುತ್ತರತ ಉತ್ತರವೇದ್ಯೈ ನಿನೀಯ । ಆಪೋ ರಿಪ್ರಂ ನಿರ್ವಹತ ಸ್ಫ್ಯೇನೋದೀಚೀಮೇಕಸ್ಫ್ಯಾಂ ನಿಸ್ಸಾರ್ಯ । ವಿಭ್ರಾಡ್ಬೃಹತ್ಪಿಬತು ಸೋಮ್ಯಂ ಮಧ್ವಾಯುರ್ದಧದ್ಯಜ್ಞಪತಾ-ವವಿಹ್ರುತಮ್ । ವಾತಜೂತೋ ಯೋ ಅಭಿರಕ್ಷತಿ ತ್ಮನಾ ಪ್ರಜಾಃ ಪಿಪರ್ತಿ ಬಹುಧಾ ವಿರಾಜತಿ ಉತ್ತರವೇದ್ಯಾ ಅ೦ತಾನ್ಥ್ಸ೦ಮೃಶತಿ । ಅಥಾಸ್ಯಾ ಮಧ್ಯೇ ಪ್ರಾದೇಶಮಾತ್ರೀ೦ ಗೋಪದಮಾತ್ರೀಮಶ್ವಶಫಮಾತ್ರೀ೦ ವೋತ್ತರನಾಭಿ೦ ಚತುಸ್ಸ್ರಕ್ತಿ೦ ಕೃತ್ವಾ । ಚತುಶ್ಶಿಖ೦ಡೇ ಯುವತೀ ಕನೀನೇ ಘೃತಪ್ರತೀಕೇ ಭುವನಸ್ಯ ಮಧ್ಯೇ । ತಯೋರ್ದೇವಾ ಅಧಿ ಸ೦ ವಸ೦ತ ಉತ್ತಮೇ ನಾಕ ಇಹ ಮಾದಯ೦ತಾ೦ ಉಭೇ ಅಭಿಮ೦ತ್ರ್ಯ । ಇ೦ದ್ರಘೋಷಸ್ತ್ವಾ ವಸುಭಿಃ ಪುರಸ್ತಾತ್ಪಾತು ಪುರಸ್ತಾತ್ಪ್ರತ್ಯಙ್ತಿಷ್ಠನ್ನುತ್ತರವೇದಿ೦ ಪ್ರೋಕ್ಷತಿ । ಮನೋಜವಾಸ್ತ್ವಾ ಪಿತೃಭಿರ್ದಕ್ಷಿಣತಃ ಪಾತು ದಕ್ಷಿಣತಃ । ಪ್ರಚೇತಾಸ್ತ್ವಾ ರುದ್ರೈ: ಪಶ್ಚಾತ್ಪಾತು ಪಶ್ಚಾತ್ । ವಿಶ್ವಕರ್ಮಾ ತ್ವಾದಿತ್ಯೈರುತ್ತರತಃ ಪಾತು ಉತ್ತರತ: । ತ್ವಷ್ಟಾ ತ್ವಾ ರೂಪೈರುಪರಿಷ್ಟಾತ್ಪಾತು ಮಧ್ಯಮ್ । ಪ್ರೋಕ್ಷಣೀಶೇಷ೦ ದಕ್ಷಿಣತ ಉತ್ತರವೇದ್ಯೈ ನಿನಯೇತ್ ಶುಚಾ ತ್ವಾರ್ಪಯಮಿ ಪಾಪ್ಮನ್ । ಆಪೋ ರಿಪ್ರ೦ ನಿರ್ವಹತ ಪೂರ್ವವದೇಕಸ್ಫ್ಯಾ೦ ದಕ್ಷಿಣತೋ ನಿಸ್ಸಾರ್ಯ ।</p>
<p>ಅಗ್ನಿಪ್ರಣಯನಮ್ :-</p>
<p>ಅಧ್ವರ್ಯುಃ ಪ್ರತಿಪ್ರಸ್ಥಾತಾ ಚ ಗಾರ್ಹಪತ್ಯೇ ಪ್ರಣಯನೀಯಮಿಧ್ಮಮಾದೀಪ್ಯ ಸಿಕತಾಭಿರುಪಯಮ್ಯ ಗಾರ್ಹಪತ್ಯಾದಾಹವನೀಯಾರ್ಥಂ ಜ್ವಲಂತಮುದ್ಧರತಿ । ನೋದ್ಯತಹೋಮೌ ಜುಹುತಃ । ಅಗ್ನಯೇ ಪ್ರಣೀಯಮಾನಾಯಾನುಬ್ರೂ೩ಹಿ । ಅಧ್ವರ್ಯುರೇವ ಸಂಪ್ರೇಷ್ಯತಿ । ಅಧ್ವರ್ಯುಃ ದಕ್ಷಿಣಾಗ್ನಿಂ ಪ್ರಣಯತಿ । ಪ್ರಥಮಾಯಾಂ ತ್ರಿರನೂಕ್ತಾಯಾಂ ಉಪಯಮನೀಭಿರುಪಯಮ್ಯ ಹರತಿ । ಅಂತರಾ ವೇದೀ ಪ್ರತಿಪ್ರಸ್ಥಾತಾ ಪ್ರತಿಪದ್ಯತೇ । ಊರ್ಣಾವನ್ತಂ ಪ್ರಥಮಸ್ಸೀದ ಯೋನಿಮಿತಿ ಹೋತುರಭಿಜ್ಞಾಯ । ಅನ್ಯಸ್ಮಾ ಅಗ್ನಿಂ ಪ್ರದಾಯ, ಉತ್ತರವೇದ್ಯಾ ಉಪರ್ಯಗ್ನೌ ಧಾರ್ಯಮಾಣೇ ಜುಹ್ವಾ೦ ಪ೦ಚಗೃಹೀತ೦ ಗೃಹೀತ್ವಾ । ಸರ್ವತ್ರ ಹಿರಣ್ಯಮುಪಾಸ್ಯನ್ನಕ್ಷ್ಣಯೋರುತ್ತರವೇದಿಮುತ್ತರನಾಭಿ೦ ವಾ ವ್ಯಾಘಾರಯತಿ । ಸಿಗ್೦ಹೀರಸಿ ಸಪತ್ನಸಾಹೀ ಸ್ವಾಹಾ । ಸಿಗ್ಗ್ಹ್ಯಾ ಇದಮ್ । ದಕ್ಷಿಣಮ೦ಸಮ್ । ಸಿಗ್೦ಹೀರಸಿ ಸುಪ್ರಜಾವನಿಸ್ಸ್ವಾಹಾ । ಸಿಗ್ಗ್ಹ್ಯಾ ಇದಮ್ । ಉತ್ತರಾ೦ ಶ್ರೋಣಿಮ್ । ಸಿಗ್೦ಹೀರಸಿ ರಾಯಸ್ಪೋಷವನಿಸ್ಸ್ವಾಹಾ । ಸಿಗ್ಗ್ಹ್ಯಾ ಇದಮ್ । ದಕ್ಷಿಣಾ೦ ಶ್ರೋಣಿಮ್ । ಸಿಗ್೦ಹೀರಸ್ಯಾದಿತ್ಯಾವನಿಸ್ಸ್ವಾಹಾ । ಸಿಗ್ಗ್ಹ್ಯಾ ಇದಮ್ । ಉತ್ತರಮ೦ಸಮ್ । ಸಿಗ್೦ಹೀರಸ್ಯಾವಹ ದೇವಾನ್ ದೇವಯತೇ ಯಜಮಾನಾಯ ಸ್ವಾಹಾ । ಸಿಗ್ಗ್ಹ್ಯಾ ಇದಮ್ । ಮಧ್ಯಮ್ । ಭೂತೇಭ್ಯಸ್ತ್ವಾ ಸ್ರುಚಮುದ್ಗೃಹ್ಯ । ನಾತ್ರ ಪರಿಧಯಃ । ಪ್ರತಿಪ್ರಸ್ಥಾತಾ ಸ್ವ ಆಹವನೀಯದೇಶಂ ಪ್ರಾಪ್ಯ ನ ವ್ಯಾಘಾರಣಮ್ । ಉಭಾವಪಿ ಅಗ್ನೇರ್ಭಸ್ಮಾಸ್ಯಗ್ನೇಃ ಪುರೀಷಮಸಿ ಊರ್ಣಾಸ್ತುಕಾಂ ನಿಧತ್ತಃ । ಅಗ್ನೇ ಬಾಧಸ್ವ ವಿಮೃಧೋ ನುದಸ್ವಾಪಾಮೀವಾ ಅಪ ರಕ್ಷಾꣳಸಿ ಸೇಧ । ಅಸ್ಮಾತ್ ಸಮುದ್ರಾತ್ ಬೃಹತೋ ದಿವೋ ನೋಽಪಾಂ ಭೂಮಾನಮುಪ ನಸ್ಸೃಜೇಹ । ಯಜ್ಞ ಪ್ರತಿತಿಷ್ಠ ಸುಮತೌ ಸುಶೇವಾ ಆ ತ್ವಾ ವಸೂನಿ ಪುರುಧಾ ವಿಶನ್ತು । ದೀರ್ಘಮಾಯುರ್ಯಜಮಾನಾಯ ಕೃಣ್ವನ್ನಧಾಮೃತೇನ ಜರಿತಾರಮಙ್ಗ್ಧೀಹ ಯಜ್ಞಃ ಪ್ರತ್ಯಷ್ಠಾತ್ ಸಂಭಾರೇಷು ಪ್ರತಿಷ್ಠಾಪ್ಯ । ಅಗ್ನೆಃ ಪುರಿಷಮಸಿ ಉತ್ತರತ ಉಪಯಮನೀರ್ನ್ಯುಪ್ಯ । ಮನುಷ್ವತ್ತ್ವಾ ನಿಧೀಮಹಿ ಮನುಷ್ವತ್ಸಮಿಧೀಮಹಿ । ಅಗ್ನೇ ಮನುಷ್ವದಂಗಿರೋ ದೇವಾನ್ದೇವಾಯತೇ ಯಜ ಉಪಸಮಿಧ್ಯ । ದ್ವಾದಶಗೃಹೀತೇನ ಸ್ರುಚ೦ ಪೂರಯಿತ್ವಾ ಸಪ್ತ ತೇ ಅಗ್ನೇ ಸಮಿಧಸ್ಸಪ್ತ ಜಿಹ್ವಾಸ್ಸಪ್ತ ಋಷಯಸ್ಸಪ್ತ ಧಾಮ ಪ್ರಿಯಾಣಿ । ಸಪ್ತ ಹೋತ್ರಾಸ್ಸಪ್ತಧಾ ತ್ವಾ ಯಜ೦ತಿ ಸಪ್ತ ಯೋನೀರಾ ಪೃಣಸ್ವಾ ಘೃತೇನ ಸ್ವಾಹಾ ಸಪ್ತವತ್ಯಾ ಪೂರ್ಣಾಹುತಿಂ ಜುಹುತಃ । ಅಗ್ನಯೇ ಸಪ್ತವತ ಇದಮ್ । ತತಸ್ಸಕೃತ್ಸಕೃದ್ಗೃಹೀತ್ವಾ ಅಗ್ನಿರ್ಯಜ್ಞ೦ ನಯತು ಪ್ರಜಾನನ್ಮೈನ೦ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞ೦ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿ೦ ತಿರ ಸ್ವಾಹಾ । ಅಗ್ನಯ ಇದಮ್ । ವಾರ್ಯುಯಜ್ಞ೦ ನಯತು ಪ್ರಜಾನನ್ಮೈನ೦ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞ೦ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿ೦ ತಿರ ಸ್ವಾಹಾ । ವಾಯವ ಇದಮ್ । ಆದಿತ್ಯೋ ಯಜ್ಞ೦ ನಯತು ಪ್ರಜಾನನ್ಮೈನ೦ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞ೦ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿ೦ ತಿರ ಸ್ವಾಹಾ । ಆದಿತ್ಯಾಯೇದಮ್ । ವಿಷ್ಣುಯರ್ಜ್ಞ೦ ನಯತು ಪ್ರಜಾನನ್ಮೈನ೦ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞ೦ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿ೦ ತಿರ ಸ್ವಾಹಾ । ವಿಷ್ಣವ ಇದಮ್ । ಚತಸ್ರೋಽತಿಮುಕ್ತೀರ್ಜುಹುತಃ೧ ।</p>
<p>॥ ಅಥ ದ್ವ್ಯಹಕಾಲಪ್ರಯೋಗಃ ॥</p>
<p>ದೇವಾ ಗಾತುವಿದ ಇತ್ಯಾದಿ ಅಗ್ನೀನನ್ವಾದಧಾತಿ । ಪ್ರತಿಪ್ರಸ್ಥಾತಾ ಮಮಾಗ್ನೇ ಇತಿ ಸ್ವಾಗ್ನಾವೇವ । ಗಾರ್ಹಪತ್ಯದಕ್ಷಿಣಾಗ್ನೀ ಅಧ್ವರ್ಯುರೇವಾನ್ವಾದಧಾತಿ । ಯಜಮಾನಃ - ಅಗ್ನಿಂ ಗೃಹ್ಣಾಮಿ &mdash;ವಾರುಣಪ್ರಘಾಸꣳ ಹವಿರಿದಮೇಷಾಂ ಮಯಿ ಅನ್ವಾಧೀಯಮಾನ ಜಪಮುಭಯತ್ರ ಕೃತ್ವಾ । ಪಶ್ಚಾದುಭಯತ್ರ ಅಂತರಾಗ್ನೀ ಜಪಃ । ಇಹಪ್ರಜಾ ವಿಶ್ವರೂಪಾ ರಮಂತಾಂ ಇತಿ ಗಾರ್ಹಪತ್ಯಾನ್ವಾಧೀಯಮಾನಜಪಂ ಅಯಂ ಪಿತೃಣಾಮಗ್ನಿಃ ಇತಿ ಅನ್ವಾಹಾರ್ಯಪಚನಾನ್ವಾಧೀಯಮಾನಜಪಂ ಚ ದ್ವಿರ್ಜಪಿತ್ವಾ ಉತ್ತರಸ್ಯ ವಿಹಾರಾಸ್ಯೋತ್ತರತ ಉಪವಿಶ್ಯ ಇದಮಹಮಗ್ನಿಜ್ಯೇಷ್ಠೇಭ್ಯ ಇತಿ ಅನ್ವಾಹಿತೇಷು ಸಕೃಜ್ಜಪತಿ । ಶಾಖಾಹರಣೇ ಪೂರ್ವಂ ಪ್ರತಿಪ್ರಸ್ಥಾತಾ ಪಶ್ಚಾದಧ್ವರ್ಯುಃ । ವಾಯವಸ್ಸ್ಥೋಪಾಯವಸ್ಸ್ಥ ವತ್ಸಾನಪಾಕುರುತಃ । ಪಯಸ್ವತೀರೋಷಧಯ ಇತ್ಯಾದಿ ಆದಿತ್ಯೋಪಸ್ಥಾನಾಂತಂ ಸಕೃತ್ । ಅಪರೇಣಾಹವನೀಯಂ ವೇದಿದ್ವಯಂ ದಕ್ಷಿಣಾತಿಕ್ರಮ್ಯ ದಕ್ಷಿಣೇನ ದಕ್ಷಿಣಮಾಹವನೀಯಮವಸ್ಥಾಯ ಉಭಾವಗ್ನೀ ಅಭಿಸಂಧಾಯ ವ್ರತೋಪಾಯನಮ್ । ದೇವೋ ವಸ್ಸವಿತಾ ಪ್ರಾರ್ಪಯತು ಶ್ರೇಷ್ಠತಮಾಯ ಕರ್ಮಣ ಆ ಪ್ಯಾಯಧ್ವಮಘ್ನಿಯಾ ಮರುದ್ಭ್ಯೋ ದೇವಭಾಗಮ್ ಇತಿ ಪ್ರತಿಪ್ರಸ್ಥಾತಾ । ದೇವೋ ವಸ್ಸವಿತಾ ಪ್ರಾರ್ಪಯತು ಶ್ರೇಷ್ಠತಮಾಯ ಕರ್ಮಣ ಆ ಪ್ಯಾಯಧ್ವಮಘ್ನಿಯಾ ವರುಣಾಯ ದೇವಭಾಗಮ್ ಇತ್ಯಧ್ವರ್ಯುಃ । ಉಭೌ ಶಾಖೋಪಗೂಹನಾಂತಂ ಕುರುತಃ । ವೈಶ್ವದೇವವತ್ ಇಧ್ಮಾಬರ್ಹಿಷೋರಾಹರಣಾದಿ । ಇಧ್ಮಪ್ರವಶ್ಚನಾನಿ ನಿದಧಾತೀತ್ಯಂತಂ ಕೃತ್ವಾ । ನ ವೇದಕರಣಮ್ । ಉಪವೇಷೋಽಸೀತಿ ಉಪವೇಷಂ ಕೃತ್ವಾ ವಸೂನಾಂ ಪವಿತ್ರಮಸೀತಿ ಶಾಖಾಪವಿತ್ರಂ ಕುರುತಃ । ಯಜಮಾನಃ - ತ್ರಿವೃತ್ಪಲಾಶೇ ದರ್ಭ ಇತಿ ಶಾಖಾಪವಿತ್ರಾನುಮಂತ್ರಣಂ ದ್ವಿಃ । ಕುಂಭೀಲೇಪನಾಂತಂ ಕುರುತಃ ।</p>
<p>ತಸ್ಯಾಂ ರಾತ್ರ್ಯಾಂ ಉತ್ತರವೇದ್ಯಾಂ ಯವಾಗ್ವಾಗ್ನಿಹೋತ್ರಂ ಜುಹೋತಿ । ಅಗ್ನಿಹೋತ್ರೋಚ್ಛೇಷಣಂ ದ್ವಿಧಾ</p>
<p>ವಿಭಜ್ಯ ಆತಂಚನಾರ್ಥಂ ನಿದಧಾತಿ । ಹುತೇ ಸಾಯಮಗ್ನಿಹೋತ್ರೇ ಯಥಾ ದೈವತಂ ಸಾಯಂ ದೋಹೌ ದೋಹಯತಃ । ಸರ್ವತ್ರ ಸಾನ್ನಾಯ್ಯೇ ಪ್ರತಿಪ್ರಸ್ಥಾತುಃ ಕರ್ಮ ಪೂರ್ವಂ ಪಶ್ಚಾದಧ್ವರ್ಯೋಃ । ಆಹವನೀಯಂ ಪರಿಸ್ತೀರ್ಯೇತ್ಯಾದಿ । ಯಜಮಾನಃ - ಆಪೋ ದೇವೀಶ್ಶುದ್ಧಾಸ್ಸ್ಥ ಇತಿ ದ್ವಿರಭಿಮಂತ್ರ್ಯ ಏತಾ ಆಚರಂತಿ ಇತಿ ಸಕೃದೇವ ಗಾ ಆಯತೀಃ ಪ್ರತೀಕ್ಷತೇ । ತ್ರಯಸ್ತ್ರಿಂಶೋಽಸಿ, ಅಯಕ್ಶ್ಮಾ ವಃ, ದ್ಯೌಶ್ಚೇಮಂ, ಉತ್ಸಂ ದುಹಂತಿ ಇತ್ಯೇತಾನ್ಯನುಮಂತ್ರಣಾನಿ ದ್ವಿಃ । ಕಾಮಧುಕ್ಷಃ ಪ್ರ ಣೋ ಬ್ರೂಹಿ ಮರುದ್ಭ್ಯೋ ಹವಿರಿಂದ್ರಿಯಮ್ ಇತಿ ಪ್ರತಿಪ್ರಸ್ಥಾತಾ । ಕಾಮಧುಕ್ಷಃ ಪ್ರ ಣೋ ಬ್ರೂಹಿ ವರುಣಾಯ ಹವಿರಿಂದ್ರಿಯಮ್ ಇತ್ಯಧ್ವರ್ಯುಃ । ತಿಸ್ರೋ ದೋಹಯಿತ್ವಾ । ಬಹುದುಗ್ಧಿ ಮರುದ್ಭ್ಯೋ ದೇವೇಭ್ಯೋ ಹವ್ಯಮಾಪ್ಯಾಯತಾಂ ಪುನಃ ಇತಿ ಪ್ರತಿಪ್ರಸ್ಥಾತಾ । ಬಹುದುಗ್ಧಿ ವರುಣಾಯ ದೇವೇಭ್ಯೋ ಹವ್ಯಮಾಪ್ಯಾಯತಾಂ ಪುನಃ ಇತ್ಯಧ್ವರ್ಯುಃ । ಯಜಮಾನಃ - ಅಮೃನ್ಮಯಂ ದೇವಪಾತ್ರಂ ಇತಿ ದ್ವಿಃ ಪಿಧೀಯಮ್????ಾನೇ । ಶಾಖಾಪವಿತ್ರಂ ನಿಧಾಯ । ಪ್ರಾತರ್ದೋಹಾಯ ವತ್ಸಾನಪಾಕುರುತಃ । ಪರಿಸ್ತರಣಾದಿ ಪ್ರತಿಪ್ರಸ್ಥಾತಾ ಸ್ವಾಗ್ನಾವೇವ । ಯಜಮಾನಃ - ಉಭಾವಗ್ನೀ ದೇವಾ ದೇವೇಷು ಇತಿ ಸಕೃಜ್ಜಪತಿ । ಪ್ರಾಗುದಯಾದಾರಂಭಃ । ಪಞ್ಚರ್ತ್ವಿಜಃ । ಕರ್ಮಣೇ ವಾಮಿತ್ಯಾದಿ ।</p>
<p>॥ ಸದ್ಯಸ್ಕಾಲಮಾಶ್ರಿತ್ಯ ಪ್ರಯೋಗಃ ॥</p>
<p>ದೇವಾಗಾತುವಿದ ಇತ್ಯಾದಿ ಅಗ್ನೀನನ್ವಾದಧಾತಿ । ಪ್ರತಿಪ್ರಸ್ಥಾತಾ ಮಮಾಗ್ನೇ ಸ್ವಾಗ್ನಾವೇವ । ಗಾರ್ಹಪತ್ಯ-ದಕ್ಷಿಣಾಗ್ನೀ ಅಧ್ವರ್ಯುರೇವಾನ್ವಾದಧಾತಿ । ಯಜಮಾನಃ - ಅಗ್ನಿಂ ಗೃಹ್ಣಾಮಿ &mdash; ಅದ್ಯ ಯಜ್ಞಾಯ &mdash;ಇಮಾಮೂರ್ಜಂ ಪಂಚದಶೀಂ ಯೇ ಪ್ರವಿಷ್ಟಾಃ &mdash; ವಾರುಣಪ್ರಘಾಸꣳ ಹವಿರಿದಮೇಷಾಂ ಮಯಿ ಅನ್ವಾಧೀಯಮಾನಜಪಮುಭಯತ್ರ ಕೃತ್ವಾ । ಪಶ್ಚಾದುಭಯತ್ರ ಅಂತರಾಗ್ನೀ ಜಪಃ । ಇಹಪ್ರಜಾ ವಿಶ್ವರೂಪಾ ರಮಂತಾಂ ಇತಿ ಗಾರ್ಹಪತ್ಯಾನ್ವಾಧೀಯಮಾನಜಪಂ, ಅಯಂ ಪಿತೃಣಾಮಗ್ನಿಃ ಇತಿ ಅನ್ವಾಹಾರ್ಯಪಚನಾನ್ವಾಧೀಯಮಾನಜಪಂ ಚ ದ್ವಿರ್ಜಪಿತ್ವಾ ಉತ್ತರಸ್ಯ ವಿಹಾರಾಸ್ಯೋತ್ತರತ ಉಪವಿಶ್ಯ ಇದಮಹಮಗ್ನಿಜ್ಯೇಷ್ಠೇಭ್ಯ ಇತಿ ಅನ್ವಾಹಿತೇಷು ಸಕೃಜ್ಜಪತಿ । ಶಾಖಾಹರಣೇ ಪೂರ್ವಂ ಪ್ರತಿಪ್ರಸ್ಥಾತಾ ಪಶ್ಚಾದಧ್ವರ್ಯುಃ । ಪಯಸ್ವತೀರೋಷಧಯ ಇತ್ಯಾದಿ ಆದಿತ್ಯೋಪಸ್ಥಾನಾಂತಂ ಸಕೃತ್ । ಅಪರೇಣಾಹವನೀಯಂ ವೇದಿದ್ವಯಂ ದಕ್ಷಿಣಾತಿಕ್ರಮ್ಯ ದಕ್ಷಿಣೇನ ದಕ್ಷಿಣಮಾಹವನೀಯಮವಸ್ಥಾಯ ಉಭಾವಗ್ನೀ ಅಭಿಸಂಧಾಯ ವ್ರತೋಪಾಯನಮ್ । ವೈಶ್ವದೇವವತ್ ಇಧ್ಮಾಬರ್ಹಿಷೋರಾಹರಣಾದಿ । ಇಧ್ಮಪ್ರವ್ರಶ್ಚನಾನಿ ನಿದಧಾತೀತ್ಯಂತಂ ಕೃತ್ವಾ । ನ ವೇದಕರಣಮ್ । ಉಪವೇಷೋಽಸೀತಿ ಉಪವೇಷಂ ಕೃತ್ವಾ ವಸೂನಾಂ ಪವಿತ್ರಮಸೀತಿ ಶಾಖಾಪವಿತ್ರಂ ಕುರುತಃ । ಯಜಮಾನಃ - ತ್ರಿವೃತ್ಪಲಾಶೇ ದರ್ಭ ಇತಿ ಶಾಖಾಪವಿತ್ರಾನುಮಂತ್ರಣಂ ದ್ವಿಃ । ಕುಂಭೀಲೇಪನಾಂತಂ ಕುರುತಃ । ಅತ್ರ ವತ್ಸಾಪಕರಣಮ್ । ವಾಯವಸ್ಸ್ಥೋಪಾಯವಸ್ಸ್ಥ ಇತಿ ವತ್ಸಾನಪಾಕುರುತಃ । ಪರಿಸ್ತರಣಾದಿ</p>
<p>ಪ್ರತಿಪ್ರಸ್ಥಾತಾ ಸ್ವಾಗ್ನಾವೇವ೧ ।</p>
<p>ಪಂಚರ್ತ್ವಿಜಃ । ಕರ್ಮಣೇ ವಾಮಿತ್ಯಾದಿ । ಬ್ರಹ್ಮಯಜಮಾನಯೋರಾಸನಪ್ರಕಲ್ಪನಂ ಅಧ್ವರ್ಯುರೇವ ದಕ್ಷಿಣವೇದೇರ್ದಕ್ಷಿಣತಃ ಕರೋತಿ । ಉತ್ತರೇಣ ಗಾರ್ಹಪತ್ಯಾಹವನೀಯೌ ದರ್ಭಾನ್ ಸಂಸ್ತೀರ್ಯ ಯಥಾರ್ಥಂ ಪಾತ್ರಾಣಿ ಪ್ರಯುನಕ್ತಿ । ಚತ್ವಾರಿಂಶತ್ ಕಪಾಲಾನಿ ಸ್ಥಾಲೀದ್ವಯಂ ಸ್ಫ್ಯಶ್ಚ ದ್ವಂದ್ವಮ್ । ಇತರಾಣಿ ವೈಶ್ವದೇವವತ್೨ । ಪ್ರತಿಪ್ರಸ್ಥಾತುಃ ಶಮೀಮಯ್ಯೋ ಹಿರಣ್ಮಯ್ಯೋ ವಾ ಸ್ರುಚೋ ಭವಂತಿ । ಏಕಾದಶ ಕಪಾಲಾನಿ ಸ್ಫ್ಯಶ್ಚ ದ್ವಂದ್ವಮ್ । ಐಷೀಕಶೂರ್ಪಂ ಪ್ರಾಕೃತಶೂರ್ಪಂ ಚ ಅಗ್ನಿಹೋತ್ರಹವಣ್ಯಾ ಸಹ ದ್ವಂದ್ವಮ್ । ನ ಪ್ರಾಶಿತ್ರಂ ನೇಡಾಪಾತ್ರಂ ನ ಯೋಕ್ತ್ರಂ ಶೇಷಾಣಿ ಯಥಾರ್ಥಾನಿ ಸ್ವಾಗ್ನೇರುತ್ತರತಃ । ಪವಿತ್ರಕರಣಾದಿ । ಬ್ರಹ್ಮವರಣಂ ಅಧ್ವರ್ಯುರೇವ ಕರೋತಿ ಸಾಧಾರಣತ್ವಾತ್ । ದ್ವಯೋಶ್ಚಾಪಾಂ ಪ್ರಣಯನಮ್ । ಬ್ರಹ್ಮನ್ನಪಃ ಪ್ರಣೇಷ್ಯಾಮೀ-ತ್ಯಧ್ವರ್ಯುರೇವ । ಬ್ರಹ್ಮಾ:- ಪ್ರಣಯತಂ ಯಜ್ಞಂ ದೇವತಾ ವರ್ಧಯತಮ್ । ಯುವಾಂ ನಾಕಸ್ಯ ಪೃಷ್ಠೇ—&mdash; ಯಜಮಾನಂ ಚ ಧತ್ತಮ್ । ಓಂ ಪ್ರಣಯತಮ್ । ಭೂಶ್ಚ ಕಶ್ಚ ಇತಿ ಪ್ರಣೀತಾಪ್ರಣೀಯಮಾನಾ-ನುಮಂತ್ರಣಂ ದ್ವಿಃ ।</p>
<p>ಹವಿರ್ನಿರ್ವಪಣಮ್ :-</p>
<p>ಯಜಮಾನ ಹವಿರ್ನಿರ್ವಪ್ಸ್ಯಾಮಿ ಇತ್ಯಧ್ವರ್ಯುರೇವ । ಯಜಮಾನಃ ಓಂ ನಿರ್ವಪತಮ್ । ಧೂರಸೀತ್ಯುಭಯೋಃ । ಸರ್ವೇ ಯವಾ ಭವಂತಿ । ಅಪಿ ವಾ ಪೌಷ್ಣಃ ಕರಂಭಪಾತ್ರಾಣಿ ಮೇಷಾವಿತಿ ಯವಾನಾಮ್ । ವ್ರೀಹೀಣಾಮಿತರಾಣಿ । ಯವಪಕ್ಷಮಾಶ್ರಿತ್ಯ ಪ್ರಯೋಗಃ । ಅಧ್ವರ್ಯುಃ ಪೌಷ್ಣಾಂತಾನಿ ಪಂಚ ಸಂಚರಾಣಿ ನಿರುಪ್ಯ ಐನ್ದ್ರಾಗ್ನಂ ನಿರ್ವಪತಿ ಇನ್ದ್ರಾಗ್ನಿಭ್ಯಾಂ ಜುಷ್ಟಂ ನಿರ್ವಪಾಮಿ । ವಿರಮತ್ಯಧ್ವರ್ಯುಃ೩ । ತತಃ ಪ್ರತಿಪ್ರಸ್ಥಾತಾ ದೇವಸ್ಯ ತ್ವಾ—&mdash; ಮರುದ್ಭ್ಯೋ ಜುಷ್ಟಂ ನಿರ್ವಪಾಮಿ ಮೇಷ್ಯರ್ಥಾನ್ನಿರ್ವಪತಿ । ಅಧ್ವರ್ಯುಃ - ವರುಣಾಯ ಜುಷ್ಟಂ ನಿರ್ವಪಾಮಿ ಮೇಷಾರ್ಥಾನ್ ನಿರ್ವಪತಿ । ಕಾಯ ಜುಷ್ಟಂ ನಿರ್ವಪಾಮಿ । ಪ್ರತಿಪ್ರಸ್ಥಾತಾ ಐಷೀಕೇ ಶೂರ್ಪೇ ಕರಂಭಪಾತ್ರಾರ್ಥಾನ್ ಅಮಾತ್ಯಸಂಖ್ಯಯಾ ಏಕಮಧಿಕಂ ಚ ತೂಷ್ಣೀಂ ಚತುರಶ್ಚತುರೋ ಮುಷ್ಟೀನ್ನಿರ್ವಪತಿ । ಇದಂ ದೇವಾನಾಮಿತ್ಯಾದಿ ಅದಿತ್ಯಾಸ್ತ್ವೋಪಸ್ಥೇ ಸಾದಯಾಮ್ಯಗ್ನೇ ಹವ್ಯꣳ ರಕ್ಷಸ್ವ ಸೋಮ ಹವ್ಯꣳ ರಕ್ಷಸ್ವ ಸವಿತರ್ಹವ್ಯꣳ ರಕ್ಷಸ್ವ ಸರಸ್ವತಿ ಹವ್ಯꣳ ರಕ್ಷಸ್ವ ಪೂಷನ್ ಹವ್ಯꣳ ರಕ್ಷಸ್ವೇನ್ದ್ರಾಗ್ನೀ ಹವ್ಯꣳ ರಕ್ಷೇಥಾಮ್ ಇತ್ಯನ್ತೇ ವಿರಮತ್ಯಧ್ವರ್ಯುಃ । ಪ್ರತಿಪ್ರಸ್ಥಾತಾ - ಅದಿತ್ಯಾಸ್ತ್ವೋಪಸ್ಥೇ ಸಾದಯಾಮಿ ಮರುತೋ ಹವ್ಯꣳ ರಕ್ಷಧ್ವಮ್ । ಅಧ್ವರ್ಯುಃ - ವರುಣ ಹವ್ಯꣳ ರಕ್ಷಸ್ವ ಕ ಹವ್ಯꣳ ರಕ್ಷಸ್ವ । ಏವಂ ಪ್ರೋಕ್ಷಣಾದಾವಪಿ ವಿರಮಣಮ್ । ಯಜಮಾನಃ - ಕಸ್ತ್ವಾ ಯುನಕ್ತಿ ಸ ತ್ವಾ ಯುನಕ್ತು ಇತಿ ಸಕೃದುಕ್ತ್ವಾ ಸರ್ವಂ ವಿಹಾರಮನುವೀಕ್ಷತೇ ।</p>
<p>ಹವಿಸ್ಸಂಸ್ಕಾರಾಃ :-</p>
<p>ಸಶೂಕಾಯಾಮಿತ್ಯಾದಿ । ಬ್ರಹ್ಮಾ - ಪ್ರೋಕ್ಷತಂ ಯಜ್ಞಂ &mdash;—ಯುವಾಂ ನಾಕಸ್ಯ ಪೃಷ್ಠೇ &mdash; ಯಜಮಾನಂ ಚ ಧತ್ತಮ್ । ಓಂ ಪ್ರೋಕ್ಷತಮ್ । ಅಧ್ವರ್ಯುಃ - ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ವೋ ಜುಷ್ಟಂ ಪ್ರೋಕ್ಷಾಮಿ ಸೋಮಾಯ ವೋ ಜುಷ್ಟಂ ಪ್ರೋಕ್ಷಾಮಿ ಸವಿತ್ರೇ ವೋ ಜುಷ್ಟಂ ಪ್ರೋಕ್ಷಾಮಿ ಸರಸ್ವತ್ಯೈ ವೋ ಜುಷ್ಟಂ ಪ್ರೋಕ್ಷಾಮಿ ಪೂಷ್ಣೇ ವೋ ಜುಷ್ಟಂ ಪ್ರೋಕ್ಷಾಮೀನ್ದ್ರಾಗ್ನಿಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ ವಿರಮತ್ಯಧ್ವರ್ಯುಃ । ಪ್ರತಿಪ್ರಸ್ಥಾತಾ - ದೇವಸ್ಯ ತ್ವಾ &mdash; ಹಸ್ತಾಭ್ಯಾಂ ಮರುದ್ಭ್ಯೋ ವೋ ಜುಷ್ಟಂ ಪ್ರೋಕ್ಷಾಮಿ । ಪಶ್ಚಾದಧ್ವರ್ಯುಃ - ವರುಣಾಯ ವೋ ಜುಷ್ಟಂ ಪ್ರೋಕ್ಷಾಮಿ ಕಾಯ ವೋ ಜುಷ್ಟಂ ಪ್ರೋಕ್ಷಾಮಿ ತ್ರಿರ್ಹವಿಃ ಪ್ರೋಕ್ಷತಃ । ಶುಂಧಧ್ವಮಿತ್ಯಾದಿ ।</p>
<p>ಪ್ರತಿಪ್ರಸ್ಥಾತಾ ಉತ್ಕರ ಏವ ಅವಧೂನನಾದಿ ಕರೋತಿ । ಪರ್ಯಾಯೇಣ ಪತ್ನ್ಯವಹಂತಿ, ಫಲೀಕರಣಂ ಚ ಕರೋತಿ । ಕರಂಭಪಾತ್ರಾರ್ಥಾನಾಂ ಯವಾನಾಂ ತೂಷ್ಣೀಮವಘಾತಾದಿಕಂ ಚ ಕರೋತಿ । ಆಗ್ನೀಧ್ರಃ ಪರ್ಯಾಯೇಣ ದೃಷದುಪಲೇ ಸಮಾಹಂತಿ । ತುಷಾನ್ ಪ್ರಸ್ಕಂದಯಿತ್ವಾ ಇತ್ಯಂತಂ ಕೃತ್ವಾ ನ ತುಷೋಪವಾಪಃ । ಅವಭೃಥಾರ್ಥಂ ತುಷಾನ್ ಸಂಸ್ಥಾಪಯಿತ್ವಾ ಉದಕೇನ ಯವಾನ್ ಸಂಯೌತಿ । ತಂಡುಲಾನಾಂ ವಿಭಾಗಕಾಲೇ ಯಥಾಭಾಗಂ ವ್ಯಾವರ್ತಧ್ವಮ್ । ಇದಮಗ್ನೇಸ್ಸವಿತುಃ ಪೂಷ್ಣ ಇಂದ್ರಾಗ್ನಿಯೋರ್ವರುಣಸ್ಯ ಕಸ್ಯ ಪೇಷಣಾರ್ಥಾನ್ । ಇದꣳ ಸೋಮಸ್ಯ ಸರಸ್ವತ್ಯಾಃ ಚರ್ವರ್ಥಾನ್ । ಕೃಷ್ಣಾಜಿನಾದಾನಾದಿ । ದೇವಸ್ಯ ತ್ವಾ &mdash;—ಹಸ್ತಾಭ್ಯಾಮಗ್ನಯೇ ಜುಷ್ಟಮಧಿವಪಾಮಿ ಸವಿತ್ರೇ ಜುಷ್ಟಮಧಿವಪಾಮಿ ಪೂಷ್ಣೇ ಜುಷ್ಟಮಧಿವಪಾಮೀಂದ್ರಾಗ್ನಿಭ್ಯಾಂ ಜುಷ್ಟಮಧಿವಪಾಮಿ ವಿರಮತ್ಯಧ್ವರ್ಯುಃ । ಪ್ರತಿಪ್ರಸ್ಥಾತಾ - ದೇವಸ್ಯ ತ್ವಾ &mdash; ಹಸ್ತಾಭ್ಯಾಂ ಮರುದ್ಭ್ಯೋ ಜುಷ್ಟಮಧಿವಪಾಮಿ ಧಾನ್ಯಮಸಿ ಧಿನುಹಿ ದೇವಾನ್ । ಅಧ್ವರ್ಯುಃ - ವರುಣಾಯ ಜುಷ್ಟಮಧಿವಪಾಮಿ ಕಾಯ ಜುಷ್ಟಮಧಿವಪಾಮಿ ಧಾನ್ಯಮಸಿ ಧಿನುಹಿ ದೇವಾನ್ ।</p>
<p>ಧೃಷ್ಟ್ಯಾದಾನಾದಿ ಪೌಷ್ಣಾನ್ತಾನಿ ಉಪದಧಾತಿ । ಐಂದ್ರಾಗ್ನಸ್ಯ ಏಕಾದಶಕಪಾಲಾನ್ಯುಪಧಾಯ । ಪ್ರತಿಪ್ರಸ್ಥಾತಾ ಮೇಷ್ಯಾಃ ಕಪಾಲಾನ್ಯುಪದಧಾತಿ । ಆದಿತಃ ಪರಿಚಿದಸಿ ಇತ್ಯಂತಮುಪಧಾಯ । ಪ್ರಥಮಚತುರ್ಥಯೋಃ ಪಶ್ಚಾನ್ಮಧ್ಯೇ ಮರುತಾꣳ ಶರ್ಧೋಸಿ ಇತ್ಯುಪಧಾಯ । ಪಂಚಮಸ್ಯ ಪಶ್ಚಾತ್ ಧರ್ಮಾಸಿ ಇತ್ಯುಪಧಾಯ । ತಯೋರುತ್ತರತಃ ಮಧ್ಯೇ ಚಿತಸ್ಸ್ಥ ಪ್ರಜಾಮ್ ಇತ್ಯಷ್ಟಮಮ್ । ದ್ವಿತೀಯ ತೃತೀಯಯೋರ್ದಕ್ಷಿಣತಃ ಮಧ್ಯೇ ಏಕಮ್ । ದ್ವಿತೀಯಸ್ಯೋತ್ತರತ ಏಕಮ್ । ತೃತೀಯಸ್ಯೋತ್ತರತ ಏಕಮ್ । ಅಥ ಅಧ್ವರ್ಯುಃ ಮೇಷಸ್ಯೋಪದಧಾತಿ ಧ್ರುವಮಸಿ ಇತಿ ಮಧ್ಯಮಮುಪಧಾಯ ಸವ್ಯಪಾಣೇರಂಗುಲ್ಯಾಭಿನಿಧಾಯ ನಿರ್ದಗ್ಧꣳ ರಕ್ಷಃ । ಧರ್ತ್ರಮಸಿ ಇತಿ ತಸ್ಯ ಪಶ್ಚಾತ್ಪೂರ್ವವತ್ ಅಂಗುಲ್ಯಾಭಿನಿಧಾನಮಂಗಾರಾತ್ಯಾಧಾನಂ ಸರ್ವತ್ರ । ಧರುಣಮಸಿ ಇತಿ ಮಧ್ಯಮಾತ್ಪುರತಃ । ಚಿದಸಿ ಇತಿ ತ್ರಯಾಣಾಮಪರೇ ಏಕಮ್ । ಪರಿಚಿದಸಿ ಇತ್ಯಾದಿ ಚತ್ವಾರಿ ತಾನ್ಯುತ್ತರೇಣ ಪ್ರಾಗಪವರ್ಗಮುಪದಧಾತಿ । ಕಾಯಮೇಕಕಪಾಲಮುಪಧಾಯ । ಸಾಯಂದೋಹವತ್ ಪ್ರಾತರ್ದೋಹೌ ದೋಹಯತಃ । ಮರುದ್ಭ್ಯೋ ದೇವೇಭ್ಯೋ ಹವ್ಯಮಾಪ್ಯಾಯತಾಂ ಪುನಃ । ವರುಣಾಯ ದೇವೇಭ್ಯೋ ಹವ್ಯಮಾಪ್ಯಾಯತಾಂ ಪುನಃ । ಸಂವಪನಕಾಲೇ ದೇವಸ್ಯ ತ್ವಾ ___ ಅಗ್ನಯೇ ಜುಷ್ಟꣳ ಸಂವಪಾಮಿ ಸವಿತ್ರೇ ಜುಷ್ಟꣳ ಸಂವಪಾಮಿ ಪೂಷ್ಣೇ ಜುಷ್ಟꣳ ಸಂವಪಾಮೀನ್ದ್ರಾಗ್ನಿಭ್ಯಾಂ ಜುಷ್ಟꣳ ಸಂವಪಾಮಿ ಇತ್ಯಂತಂ ಕೃತ್ವಾ ವಿರಮತ್ಯಧ್ವರ್ಯುಃ । ಪ್ರತಿಪ್ರಸ್ಥಾತಾ - ದೇವಸ್ಯ ತ್ವಾ ___ ಮರುದ್ಭ್ಯೋ ಜುಷ್ಟꣳ ಸಂವಪಾಮಿ । ಅಧ್ವರ್ಯುಃ - ವರುಣಾಯ ಜುಷ್ಟꣳ ಸಂವಪಾಮಿ ಕಾಯ ಜುಷ್ಟꣳ ಸಂವಪಾಮಿ । ಪಿಂಡಂ ಕೃತ್ವಾ ಯಥಾಭಾಗಂ ವ್ಯಾವರ್ತಧ್ವಮ್ ಇತ್ಯಾದಿ ಪೂರ್ವವತ್ । ಇದꣳ ಸೋಮಸ್ಯ ಇದꣳ ಸರಸ್ವತ್ಯಾಃ ಇತಿ ಚರೂ । ಇದಂ ವರುಣಸ್ಯ ಇದಂ ಕಸ್ಯ ಅಂತ್ಯಯೋರೇವ ನಿರ್ದೇಶಃ ।</p>
<p>ಪ್ರತಿಪ್ರಸ್ಥಾತಾ ಸ್ತ್ರೀವ್ಯಂಜನಾಂ ಮೇಷೀಂ ಕರೋತಿ । ಅಧ್ವರ್ಯುಃ - ಪುಂವ್ಯಂಜನಂ ಮೇಷಂ ಕರೋತಿ । ಪತ್ನೀ ಕರಂಭಪಾತ್ರಾರ್ಥಂ ಪಿಷ್ಟಂ ಗೃಹೀತ್ವಾ ಉಷ್ಣೇನ ವಾರಿಣಾ ಸಂಸೃಜ್ಯ ಯಾವಂತೋ ಯಜಮಾನಸ್ಯಾ-ಮಾತ್ಯಾಸ್ಸಪಿಂಡಾಸ್ಸಸ್ತ್ರೀಕಾಃ ಯಜಮಾನಃ ಪತ್ನೀ ಚ ಅಪ್ರತ್ತಾಃ ಕನ್ಯಾಸ್ತಾವಂತ್ಯೇಕಾತಿರಿಕ್ತಾನಿ ಶಮೀಪರ್ಣ-ಕರೀರಾಣಾಂ ಧಾರಣಾರ್ಥಂ ಬಿಲವಂತಿ ಕರಂಭಪಾತ್ರಾಣಿ ಕರೋತಿ । ಇದಮಹꣳ ಸೇನಾಯಾ ಇತ್ಯಾದಿ । ಐನ್ದ್ರಾಗ್ನ ಪರ್ಯಂತಮಧಿಶ್ರಿತ್ಯ । ಪ್ರತಿಪ್ರಸ್ಥಾತಾ ಏಕಾದಶಸು ಕಪಾಲೇಷು ಮೇಷೀಮಧಿಶ್ರಯತಿ । ತ್ರಿಷು ತ್ರಿಷು ಕಪಾಲೇಷು ಏಕೈಕಂ ಪಾದಂ ದ್ವಯೋರೇಕಂ ಪಾದಮ್ । ಅಧ್ವರ್ಯುಃ - ಅಷ್ಟಸು ಕಪಾಲೇಷು ಮೇಷಮಧಿಶ್ರಯತಿ । ದ್ವಯೋರ್ದ್ವಯೋರೇಕೈಕಂ ಪಾದಮಧಿಶ್ರಯತಿ । ತಪ್ತೇ ಪ್ರಾತರ್ದೋಹೇ ಸಾಯಂದೋಹಮಾನಯತಃ । ಸದ್ಯಸ್ಕಾಲಶ್ಚೇತ್ ಲೌಕಿಕಂ ದಧ್ಯಾನಯತಃ । ಪೂರ್ವಂ ಪ್ರತಿಪ್ರಸ್ಥಾತಾ ತತೋಽಧ್ವರ್ಯುಃ । ಅಧ್ವರ್ಯುಃ - ಏಕಕಪಾಲಮಧಿಶ್ರಯತಿ । ಮೇಷೀಮೇಷಯೋರ್ನ ಪ್ರಥನಮ್ । ಆಪ್ಯಲೇಪಂ ನಿನೀಯ ।</p>
<p>ಬ್ರಹ್ಮನ್ನುತ್ತರಂ ಇತ್ಯಾದಿ । ಬ್ರಹ್ಮಾ - ಬೃಹಸ್ಪತೇ ಪರಿಗೃಹಾಣ ವೇದೀ ಸ್ವಗಾ ವೋ ದೇವಾಸ್ಸದನಾನಿ ಸಂತು । ತಯೋರ್ಬರ್ಹಿಃ ಪ್ರಥತಾꣳ ಸಾಧ್ವಂತರ ಹಿಗ್ಗ್ ಸ್ರಾಣಃ ಪೃಥಿವ್ಯೌ ದೇವ್ಯೌ ಸ್ತಾಂ ದೇವತಾ ವರ್ಧಯತಂ ಯುವಾಂ ನಾಕಸ್ಯ ಪೃಷ್ಠೇ ಯಜಮಾನೋಽಸ್ತು &mdash; ಯಜಮಾನಂ ಚ ಧತ್ತಮ್ । ಓಂ ಪರಿಗೃಹ್ಣೀತಮ್ । ವಸವಸ್ತ್ವಾ ಪರಿಗೃಹ್ಣಂತು ಇತ್ಯಾದಿ । ಪ್ರೋಕ್ಷಣೀರಾಸಾದಯೇತಿ ವೈಶ್ವದೇವವತ್ ಪ್ರೈಷಃ । ಅಪಿ ವಾ ನ ಪ್ರೈಷಃ । ಪ್ರೈಷಾರ್ಥಮುಭೌ ಕುರುತಃ೧ । ಯಜಮಾನಃ - ಈಡೇನ್ಯ ಕ್ರತೂಃ, ಊರ್ಣಾಮೃದು ಇತಿ ದ್ವಿಃ । ತತಃ ಪತ್ನೀ ಸನ್ನಹನಂ ಅಧ್ವರ್ಯುರೇವ ಕರೋತಿ । ಯುಕ್ತಾ ಮೇ ಇತಿ ಸಕೃತ್ । ಪೂಷಾ ವಾಂ ಚ ಅಧ್ವರ್ಯುರೇವ ಕರೋತಿ । ಪತ್ನೀ ಮಹೀನಾಂ ಪಯೋಽಸೀತಿ ಆವೃತ್ಯಾ ಉಭಯಂ ಕ್ರಮೇಣ ಅವೇಕ್ಷತೇ । ಸ್ವಸ್ವವೇದ್ಯಾಂ ಪ್ರತಿಷ್ಠಾಪಯತಃ । ಆಜ್ಯಂ ದಧಿ ಸ್ಥ ಇತ್ಯಾದಿ । ಯಜಮಾನಃ - ಆಜ್ಯಂ ದಧಿ ಸ್ಥ ಇತಿ ಉತ್ತರೇ ವಿಹಾರೇ ಕೃತ್ವಾ ದಕ್ಷಿಣೇ ವಿಹಾರೇ ಕರೋತಿ । ಅದ್ಭಿರಾಜ್ಯಮ್ ಇತಿ ದ್ವಿಃ । ಪೃಷದಾಜ್ಯಧಾನ್ಯಾಂ ಸಕೃದಾಜ್ಯಂ ಗೃಹ್ಣೀತಃ ದ್ವಿರ್ದಧಿ ದ್ವಿರಾಜ್ಯಮ್ । ಯದ್ಯು ವೈ ಶ್ರವಣಾಯಾಂ೧ ಸಂಸೃಜ್ಯ ಗೃಹ್ಣೀಯಾತ್ । ಶುಕ್ರಂ ತ್ವಾ ಶುಕ್ರಾಯಾಂ ಇತ್ಯಾದಿ ಆಜ್ಯಗ್ರಹಣಾನುಮಂತ್ರಣಾನಿ ದ್ವಿರಾವರ್ತಂತೇ । ಅಶಿಶ್ರೇಮ ಇತಿ ದ್ವಿಃ ಬರ್ಹಿರಾಸಾದ್ಯಮಾನಮ್ । ಚತುಶ್ಶಿಖಂಡೇತಿ ಬರ್ಹಿರಾಸ್ತೀರ್ಯಮಾಣಾಯಾಃ ವೇದೇಃ ಅನುಮಂತ್ರಣಪ್ರಭೃತಿ ಆಜ್ಯಸ್ಥಾಲ್ಯಾಸಾದನಪರ್ಯಂತಂ ಸರ್ವೇ ಯಾಜಮಾನಮಂತ್ರಾಃ ದ್ವಿಃ । ವೈಶ್ವದೇವವತ್ ಪೌಷ್ಣಾಭಿಘಾರಣಾಂತಂ ಕೃತ್ವಾ । ತೂಷ್ಣೀಮೈಂದ್ರಾಗ್ನಸ್ಯ । ಪೂರ್ವವದಾಮಿಕ್ಷಾಭಿಘಾರಣಮ್ । ಪ್ರತಿಪ್ರಸ್ಥಾತಾ ತೂಷ್ಣೀಂ ಮೇಷೀಮ್ । ಅಧ್ವರ್ಯುಃ - ವರುಣಾಯ ಜುಷ್ಟಮಭಿಘಾರಯಾಮಿ ಇತಿ ಮೇಷಸ್ಯ । ಕಾಯ ಜುಷ್ಟಮಭಿಘಾರಯಾಮಿ ಇತ್ಯೇಕಕಪಾಲಸ್ಯ । ಆಗ್ನೇಯಾದಿ ಐಂದ್ರಾಗ್ನಪರ್ಯಂತಮುದ್ವಾಸ್ಯ ಪಾತ್ರ್ಯಾಂ ತೂಷ್ಣೀಂ ಪ್ರತಿಷ್ಠಾಪಯತಿ । ದೃꣳಹೇತ್ಯಾದಿ ಆಮಿಕ್ಷಾಮುದ್ವಾಸ್ಯ ವಾಜಿನೈಕದೇಶೇನೋಪಸಿಂಚತೀತ್ಯಂತಮುಭೌ ಕುರುತಃ । ಆರ್ದ್ರೋ ಭುವನಸ್ಯ ಗೋಪಾಶ್ಶೃತೋತ್ಸ್ನಾತಿ ಜನಿತ್ರೀ ಮತೀನಾಮ್೨ ಮೇಷೀಮುದ್ವಾಸಯತಿ । ಆರ್ದ್ರೋ ಭುವನಸ್ಯ ಇತಿ ಮೇಷಮ್ । ತೂಷ್ಣೀಮುಭಯೋರುದ್ವಾಸನಮಿತಿ ಕೇಚಿತ್ । ಪಾತ್ರ್ಯಾಂ ತೂಷ್ಣೀಂ ಪ್ರತಿಷ್ಠಾಪಯತಃ । ಅನೈಡಕೀಭಿರೂರ್ಣಾಭಿರ್ಮೇಷಪ್ರತಿಕೃತೀ ಲೋಮಶೌ ಕುರುತಃ । ತದಭಾವೇ ಕುಶೋರ್ಣಾ ನಿಶ್ಲೇಷಣಮ್ । ಮಾರುತ್ಯಾಂ ಮೇಷಮವದಧಾತಿ । ವಾರುಣ್ಯಾಂ ಮೇಷೀಮ್ । ಏಕಕಪಾಲಮುದ್ವಾಸ್ಯ ಇರಾಭೂರಿತ್ಯಾದಿ ಏಕಕಪಾಲಮಭಿಪೂರಣಾಂತಂ ಕೃತ್ವಾ ।</p>
<p>ತತೋಽಧ್ವರ್ಯುರೇವ ಮೇಷೀ ಮೇಷಾಭ್ಯಾಂ ಶಮೀಪರ್ಣಕರೀರಾಣ್ಯು-ಪವಪತಿ ಪರಶ್ಶತಾನಿ ಪರಸ್ಸಹಸ್ರಾಣಿ ವಾ । ಕರಂಭಪಾತ್ರೇಷು ಚಾನ್ವೋಪ್ಯ । ಅಭಾವೇ ಬದರೀಫಲಾನಿ । ಅಧ್ವರ್ಯುಃ - ಅಷ್ಟೌ ಹವೀಂಷ್ಯುತ್ತರಸ್ಯಾಂ ವೇದ್ಯಾಂ ಪ್ರಿಯೇಣೇತ್ಯಾಸಾದಯತಿ೩ । ಏಕಾಂ ಮಾರುತೀಂ ಪ್ರತಿಪ್ರಸ್ಥಾತಾ ಪ್ರಿಯೇಣೇತಿ ದಕ್ಷಿಣಸ್ಯಾಮಾಸಾದಯತಿ । ಐಷೀಕೇ ಶೂರ್ಪೇ ಕರಂಭಪಾತ್ರಾಣ್ಯೋಪ್ಯ ತೂಷ್ಣೀಂ ಸಾದಯತಿ । ಉತ್ಕರೇ ವಾಜಿನದ್ವಯಂ ಸಾದಯತಃ । ಅತ್ರ ಮೇಷಪ್ರತಿಕೃತೀ ವ್ಯತಿಹರತಃ ಶಮೀಪರ್ಣಾಕರೀರಾಣಿ೪ ಚ । ಅಧ್ವರ್ಯುಃ - ಮಾರುತ್ಯಾಂ ಮೇಷೀಮವದಧಾತಿ । ಪ್ರತಿಪ್ರಸ್ಥಾತಾ - ವಾರುಣ್ಯಾಂ ಮೇಷಮ್ । ತತೋ ಯಜಮಾನಃ ಆಸನ್ನಾನ್ಯಭಿಮೃಶತಿ ಯಜ್ಞೋಽಸಿ ಇತಿ ಆಗ್ನೇಯಸಾವಿತ್ರಸಾರಸ್ವತಪೌಷ್ಣಕಾನಾಮ್ । ಅಯಂ ಯಜ್ಞಃ ಸರ್ವಾಣಿ ಹವೀಂಷಿ । ಯೋ ನಃ ಕನೀಯ ಇತ್ಯೈಂದ್ರಾಗ್ನಸ್ಯ । ಇದಮಿಂದ್ರಿಯಮಮೃತಂ &mdash; ಶೃತಂ ಮಯಿ ಶ್ರಯತಾಮ್ ಇತ್ಯಾಮಿಕ್ಷಾಂ ಯದಿ ಸದ್ಯಸ್ಕಾಲಪಕ್ಷಃ । ದ್ವ್ಯಹಕಾಲತ್ವೇ ಇದಮಿಂದ್ರಿಯಂ &mdash; ಶ್ರಯತಾಮ್ । ಯತ್ಪೃಥಿವೀಮಚರತ್ &mdash; ದಧಿನೋನ್ಮಹೇಂದ್ರಂ ಪಯಸ್ಯಾ ಮಾಂ ಧಿನೋತು ಇತಿ ದ್ವಾಭ್ಯಾಮ್ । ಮಮಾಗ್ನೇ ಪಂಚಹೋತಾ । ತತೋ ಯಜಮಾನಃ ಪ್ರತಿಪ್ರಸ್ಥಾತುಃ ವೇದ್ಯಾಮಾಸನ್ನಂ ಹವಿರಭಿಮೃಶತಿ । ಅಯಂ ಯಜ್ಞಃ । ಇದಮಿಂದ್ರಿಯಮಮೃತಂ &mdash; ಶೃತಂ ಮಯಿ ಶ್ರಯತಾಮ್ ಇತ್ಯಾಮಿಕ್ಷಾಂ ಯದಿ ಸದ್ಯಸ್ಕಾಲಪಕ್ಷಃ । ದ್ವ್ಯಹಕಾಲತ್ವೇ ಇದಮಿಂದ್ರಿಯಂ &mdash; ಶ್ರಯತಾಮ್ । ಯತ್ಪೃಥಿವೀಮಚರತ್ &mdash; ದಧಿನೋನ್ಮಹೇಂದ್ರಂ ಪಯಸ್ಯಾ ಮಾಂ ಧಿನೋತು ಇತಿ ದ್ವಾಭ್ಯಾಮ್ । ಮಮಾಗ್ನೇ ಪಂಚಹೋತಾ । ಮೇಷೀ ಮೇಷಯೋರ್ನಾಸನ್ನಾಭಿಮರ್ಶನಮ್ । ನ ಕರಂಭಪಾತ್ರಾಣಾಮ್ ।</p>
<p>ವೈಶದೇವವನ್ನಿರ್ಮಂಥ್ಯೌ । ಲೌಕಿಕಾರಣೀ ದಕ್ಷಿಣೇ ವಿಹಾರೇ । ಉಭಯತ್ರ ಜಾತೇ ಅಧ್ವರ್ಯುರೇವ ಸಂಪ್ರೇಷ್ಯತಿ । ವೇದನಿಧಾನಾದಿ । ಅವಭೃಥಾರ್ಥಂ ತೃಣಮವಶೇಷಯಿತ್ವಾ ಹೋತೃಷದನಕಲ್ಪನಮ್ । ದಶಹೋತೃಪ್ರಭೃತಿ ಹೋತೃಪ್ರವರಾನುಮಂತ್ರಣಪರ್ಯಂತಂ ಸಕೃತ್ । ಉಚ್ಛುಷ್ಮೋ ಅಗ್ನೇ ಇತ್ಯಸ್ಯ ತು ಆವೃತ್ತಿಃ । ಮನೋಽಸಿ ಇತಿ ದ್ವಿಃ । ಆಗ್ನೀಧ್ರಃ ಪರ್ಯಾಯೇಣ ಪರಿಧೀನ್ ಸಂಮಾರ್ಷ್ಟಿ ತೇನ ತೇನ ಸ್ಫ್ಯೇನ । ಸಂಮೃಷ್ಟ ಉತ್ತರೋಽಗ್ನಿರಸಂಮೃಷ್ಟೋ ದಕ್ಷಿಣಃ । ಅಥ ಪ್ರತಿಪ್ರಸ್ಥಾತಾ ಪ್ರಘಾಸ್ಯಾನ್, ಹವಾಮಹೇ ಮರುತೋ ಯಜ್ಞವಾಹಸಃ ಕರಂಭೇಣ ಸಜೋಷಸಃ ಉತ್ತರೇಣ ಗಾರ್ಹಪತ್ಯಂ ಪತ್ನೀಮುದಾನಯತಿ । ಪ್ರತಿಪತ್ನಿ ಮಂತ್ರಾವೃತ್ತಿಃ । ಪುನರಿಮಂ ಮಂತ್ರಂ ವಾಚಯತಿ । ತಾಂ ಪೃಚ್ಛತಿ ಪತ್ನಿ ಕತಿ ತೇ ಜಾರಾ ಇತಿ । ತಾನಾಚಷ್ಟೇ ಪಾಪ್ಮಾನೋ ಮೇ ಜಾರಾ ಇತಿ ನಿರ್ದಿಶೇತ್ । ತಾನ್ ವರುಣೋ ಗೃಹ್ಣಾತು ಇತ್ಯಧ್ವರ್ಯುಃ । ಪತ್ನೀಯಜಮಾನಶ್ಚ ಉತ್ತರೇಣೋತ್ತರಾಂ ವೇದಿಂ ದಕ್ಷಿಣೇ ವಿಹಾರೇ ಗತ್ವಾ ಪುರಸ್ತಾದಾಹವನೀಯಸ್ಯ ಪ್ರತ್ಯಙ್ಮುಖೌ ತಿಷ್ಠಂತೌ ದಕ್ಷಿಣೋ ಯಜಮಾನಃ ಉತ್ತರತಃ ಪತ್ನೀ ಐಷೀಕೇಣ ಶೂರ್ಪೇಣ ಶೀರ್ಷನ್ನಧಿ ನಿಧಾಯ ಕರಂಭಪಾತ್ರಾಣಿ ಜುಹುತಃ । ಮೋ ಷೂ ಣ ಇಂದ್ರ ಪೃತ್ಸು ದೇವಾಸ್ತು ಸ್ಮ ತೇ ಶುಷ್ಮಿನ್ನವಯಾ । ಮಹೀ ಹ್ಯಸ್ಯ ಮೀಢುಷೋ ಯವ್ಯಾ । ಹವಿಷ್ಮತೋ ಮರುತೋ ವಂದತೇ ಗೀಃ ಇತಿ ಯಜಮಾನೋ ಪುರೋನುವಾಕ್ಯಾ-ಮನ್ವಾಹ । ಯದ್ಗ್ರಾಮೇ ಯದರಣ್ಯೇ ಯತ್ಸಭಾಯಾಂ ಯದಿಂದ್ರಿಯೇ । ಯಚ್ಛೂದ್ರೇ ಯದರ್ಯ ಏನಶ್ಚಕೃಮಾ ವಯಮ್ । ಯದೇಕಸ್ಯಾಧಿ ಧರ್ಮಣಿ ತಸ್ಯಾವಯಜನಮಸಿ ಸ್ವಾಹಾ ಇತ್ಯುಭೌ ಯಾಜ್ಯಾಂ ಪಠಿತ್ವಾ ತಿಷ್ಠಂತೌ ಶೀರ್ಷ್ಣಾಭ್ಯಾಮೇವ ಜುಹುತಃ । ವರುಣಾಯೇದಮ್೧ । ಅಕ್ರನ್ ಕರ್ಮ ಕರ್ಮಕೃತಸ್ಸಹ ವಾಚಾ ಮಯೋಭುವಾ । ದೇವೇಭ್ಯಃ ಕರ್ಮ ಕೃತ್ವಾಸ್ತಂ ಪ್ರೇತ ಸುದಾನವಃ ಸ್ವಸ್ಥಾನಂ ಗಚ್ಛಂತೌ ಜಪತಃ । ಅಪಿ ವಾ ಅಧ್ವರ್ಯುಃ ಪ್ರತಿಪ್ರಸ್ಥಾತಾ ವಾ ಜುಹುಯಾತ್ । ಅನ್ವಾರಭೇಯಾತಾಮಿತರೌ । ಅತ್ರ ದಕ್ಷಿಣಮಗ್ನಿಂ ಸಂಮಾರ್ಷ್ಟಿ ।</p>
<p>ಭುವನಮಸಿ ಇತ್ಯಾದಿ । ಸಮಾರಭ್ಯೋರ್ಧ್ವೋ ಅಧ್ವರ ತ್ಯಾದಿ ಕ್ರಮೇಣ ಸ್ರುಚ್ಯಮಾಘಾರಯತಃ । ಯಜಮಾನೋಽಪಿ ಕ್ರಮೇಣಾನ್ವಾರಭ್ಯ ವಾಗಸ್ಯೈಂದ್ರೀ ಇತಿ ಕ್ರಮೇಣ ಜಪತಿ । ಉತ್ತರವೇದ್ಯಾಂ ಅಧ್ವರ್ಯುಃ ದ್ವೌ ಸ್ಫ್ಯೌ ಗೃಹೀತ್ವಾ ಕ ಇದಮಿತ್ಯಾದಿ । ದೇವಾಃ ಪಿತರ ಇತಿ ಅಧ್ವರ್ಯುಪ್ರವರಾನುಮಂತ್ರಣಮಪಿ ಸಕೃತ್ । ಪೃಥಿವೀ ಹೋತಾ, ಪ್ರಯಾಜಾದಿ ವಷಟ್ಕಾರಪ್ರದಾನತ್ಯಾಗಾನುಮಂತ್ರಣಾನಿ ಸಕೃತ್ । ಜುಹೂಪಭೃತಾವಾದಾಯೇ-ತ್ಯುಭಯೋಃ । ಪ್ರತಿಪ್ರಸ್ಥಾತಾ ಅಪಿ ವಷಟ್ಕೃತೇ ಜುಹುಯಾತ್ । ವೈಶ್ವದೇವವನ್ನವಪ್ರಯಾಜಾಃ । ಆಜ್ಯಭಾಗಾಂತಂ ಕೃತ್ವಾ । ಪ್ರತಿಪ್ರಸ್ಥಾತಾ ಹಸ್ತೇ ಏವ ಸ್ರುಚೌ ಧೃತ್ವಾ ವಿರಮತಿ । ಐಂದ್ರಾಗ್ನ ಪರ್ಯಂತಂ ಪ್ರಚರ್ಯ ವಿರಮತ್ಯಧ್ವರ್ಯುಃ ।</p>
<p>ಅಥ ಪ್ರತಿಪ್ರಸ್ಥಾತಾ ಜುಹ್ವಾಮುಪಸ್ತೀರ್ಯ । ಯಜಮಾನಃ - ಪುನಃ ಪಂಚಹೋತಾ । ಮಾ ಭೇರ್ಮಾ ಇತ್ಯನೂಹೇನ ಸ್ರುವೇಣ ಆಮಿಕ್ಷಯಾ ಸಹ ಅವದಾನೇನ ಮಾರುತ್ಯಾಸ್ಸರ್ವಾಂ ಮೇಷೀಮವದ್ಯತಿ । ಪೂರ್ವಾಧೇನ ಸಹ ಶಮೀಪರ್ಣಕರೀರಾಣಿ ಚ । ಪಶ್ಚಾರ್ಧಾತ್ ಪಂಚಾವತ್ತಿನಾಮ್ । ಏವಂ ದ್ವಿತೀಯಪಾತ್ರಸ್ಥಾಮಾಮಿಕ್ಷಾಮ-ವದಾಯ ಅಭಿಘಾರಣಾದಿ । ಉಭಯತ್ರ ಮಂತ್ರೇಣ ಹವಿಃ ಪ್ರತ್ಯಭಿಘಾರಣಮ್ । ಮರುದ್ಭ್ಯೋಽನುಬ್ರೂ೩ಹಿ । ಮರುತೋ ಯಜ ವಷಟ್ಕೃತೇ ಜುಹೋತಿ । ಮರುದ್ಭ್ಯ ಇದಮ್ । ಮರುತಾಮಹಂ ದೇವಯಜ್ಯಯೇಂ-ದ್ರಿಯಾವೀಂದ್ರಿಯಾವ್ಯನ್ನಾದೋ ಭೂಯಾಸಮ್ । ಜೇಮಾನಂ ಮಹಿಮಾನಂ ಇಂದ್ರಿಯಾ ವ್ಯನ್ನಾದೋ ಭೂಯಾಸಮ್ ಇತಿ ಮಹೇಂದ್ರಯಾಜಿನಃ । ಪ್ರತ್ಯಾಕ್ರಮ್ಯ ವಿರಮತಿ । ಅಥಾಧ್ವರ್ಯುಃ ಮಾ ಭೇರ್ಮಾ ಇತ್ಯನೂಹೇನ ಸ್ರುವೇಣ ಆಮಿಕ್ಷಯಾ ಸಹಾವದಾನೇನ ವಾರುಣ್ಯಾಃ ಮೇಷಮವದ್ಯತಿ ಪೂರ್ವಾಧೇನ ಸಹ ಶಮೀಪರ್ಣಕರೀರಾಣಿ ಚ । ಅಥ ದ್ವಿತೀಯಪಾತ್ರಸ್ಥಾಮಾಮಿಕ್ಷಾಮವದ್ಯತಿ ವರುಣಾಯಾನುಬ್ರೂ೩ಹಿ । ವರುಣಂ ಯಜ । ವರುಣಾಯೇದಮ್ । ವರುಣಸ್ಯಾಹಂ ದೇವಯಜ್ಯಯೇಂದ್ರಿಯಾವ್ಯನ್ನಾದೋ ಭೂಯಾಸಮ್ । ಜೇಮಾನಂ ಮಹಿಮಾನಮನ್ನಾದ ಇತಿ ಮಹೇಂದ್ರಯಾಜಿನಃ । ಪೂರ್ವವದೇಕಕಪಾಲಸ್ಯ ಪ್ರಚಾರಃ ಕಾಯಾನುಬ್ರೂಹಿ । ಕಂ ಯಜ । ಕಾಯೇದಮ್ । ಕಸ್ಯಾಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ಪ್ರತ್ಯಾಕ್ರಮ್ಯ ಚತುರ್ಭಿರ್ಮಾಸನಾಮಭಿರೇಕಕಪಾಲಮಭಿಜುಹೋತಿ । ನಭಶ್ಚ ಸ್ವಾಹಾ । ನಭಾಯೇದಮ್ । ನಭಸ್ಯಶ್ಚ ಸ್ವಾಹಾ । ನಭಸ್ಯಾಯೇದಮ್ । ಇಷಶ್ಚ ಸ್ವಾಹಾ । ಇಷಾಯೇದಮ್ । ಊರ್ಜಶ್ಚ ಸ್ವಾಹಾ । ಊರ್ಜಾಯೇದಮ್ । ನಾರಿಷ್ಠಾದಿ ।</p>
<p>ಪ್ರತಿಪ್ರಸ್ಥಾತುರ್ನ ಪ್ರಾಶಿತ್ರಮ್ । ಅಗ್ನಿರ್ಮಾ ದುರಿಷ್ಟಾತ್ಪಾತು ಇತಿ ಸಕೃತ್ । ಇಡೋಪಸ್ತರಣಾದಿ, ಸಪ್ತಾನಾಂ ಹವಿಷಾಂ ಸಮವದಾಯ ಅಧ್ವರ್ಯುಃ ಪ್ರತಿಪ್ರಸ್ಥಾತ್ರೇ ಪ್ರಚ್ಛಯತಿ । ತಸ್ಮಿನ್ ಪ್ರತಿಪ್ರಸ್ಥಾತಾ ಮಾರುತ್ಯಾಃ ಅನ್ವವದಧಾತಿ । ಸುರೂಪ ವರ್ಷವರ್ಣ ಇತಿ ದ್ವಿಃ । ಭೂಯಸ್ಯೇಹಿ ಇತ್ಯಾದಿ ಇಡಾನುಮಂತ್ರಣಂ ಸಕೃತ್ । ಉಪಹೂತಾಂ ಪ್ರಾಶ್ನಂತಿ । ಉಪಹೂತಃ ಪಶುಮಾನಸಾನಿ ಇತ್ಯುಭಯೋಃ । ಪ್ರತಿಪ್ರಸ್ಥಾತಾ - ಸ್ವಾಮಿಡಾಂ ಪ್ರಾಶ್ಯ ಆಚಮ್ಯ । ಅಧ್ವರ್ಯುವ್ಯತಿರಿಕ್ತಾನಾಂ ಸರ್ವೇಷಾಂ ಪ್ರತಿಪ್ರಸ್ಥಾತುರಿಡಾಭಕ್ಷಣಮ್ । ಸ್ವಸ್ಯಾಂ ಸ್ವಸ್ಯಾಂ ವೇದ್ಯಾಂ ಮಾರ್ಜನಮ್ । ಬ್ರಧ್ನ ಪಿನ್ವಸ್ವ ಇತ್ಯಾದಿ ಚತುರ್ಧಾಕರಣಾಸನ್ನಾಭಿಮರ್ಶನಂ ದಕ್ಷಿಣಾಭಿಮರ್ಶನಂ ಚ ಸಕೃತ್ । ಯಃ ಪ್ರವಯಾ ಇವ ಋಷಭಃ ತಮುತ್ತರವೇದ್ಯಾಂ ಸ್ಥಾಪಯಿತ್ವಾ । ರುದ್ರಾಯ ಗಾಂ ಇತಿ ಪ್ರತಿಗ್ರಹಃ । ಧೇನುರ್ದಕ್ಷಿಣೇತ್ಯೇಕೇ । ಕಾಮಂ ತು ತತೋ ಭೂಯೋ ದದ್ಯಾತ್ । ಅಧ್ವರ್ಯುಃ - ಬ್ರಹ್ಮನ್ ಪ್ರಸ್ಥಾಸ್ಯಾಮಃ ಇತ್ಯಾದಿ । ಬ್ರಹ್ಮಾ - ದೇವ ಸವಿತಃ ಇತ್ಯಾದಿ ಓಂ ಪ್ರತಿಷ್ಠತಮ್ । ಆಗ್ನೀಧ್ರಃ ಸಮಿಧಾದಾನಾದಿ ಕ್ರಮೇಣ । ಯಂ ತೇ ಅಗ್ನೇ, ವೇದಿರ್ಬರ್ಹಿಃ ಇತಿ ದ್ವಿಃ । ಮಹಾಹವಿರ್ಹೋತಾ, ಅನೂಯಾಜಾನುಮಂತ್ರಣಂ ಸಕೃತ್ । ವಾಜಸ್ಯ ಮಾ ಇತ್ಯಾದಿ ವಾಜವತೀ ಜಪಃ ವಸೂನ್ದೇವಾನ್ ಇತ್ಯಾದಿ ಅಜ್ಯಮಾನಾನುಮಂತ್ರಣಾನಿ ಸಮಂಕ್ತಾಂ ಇತಿ ಪ್ರಸ್ತರಸ್ಯ ಅಜ್ಯಮಾನಾನುಮಂತ್ರಣಂ ಚ ದ್ವಿಃ । ಸೂಕ್ತವಾಕದೇವತಾನುಮಂತ್ರಣಂ ಏಮಾ ಅಗ್ಮನ್, ಸಾ ಮೇ ಸತ್ಯಾಶೀಃ ಇತ್ಯೇತಾನಿ ಸಕೃತ್ । ಇಂದ್ರಾಗ್ನಿಯೋರಹಮುಜ್ಜಿತಿಮ್ । ಮರುತಾಮಹ-ಮುಜ್ಜಿತಿಮ್ । ವರುಣಸ್ಯಾಹಮುಜ್ಜಿತಿಮ್ । ಕಸ್ಯಾಹಮುಜ್ಜಿತಿಮ್ । ಯಜ್ಞೋ ಮ ಆಗಚ್ಛತು ಇತ್ಯುಕ್ತ್ವಾ ಪರಿವಥ್ಸರೀಣಾಗ್ ಸ್ವಸ್ತಿಮಾಶಾಸೇ । ರೋಹಿತೇನ ತ್ವಾಗ್ನಿಃ ಇತ್ಯಾವರ್ತತೇ ಯಾಜಮಾನಮಪಿ । ದಿವಃ ಖೀಲೋವತತ ಇತಿ ಪ್ರಸ್ತರತೃಣೇ ಪ್ರಹ್ರಿಯಮಾಣೇ ದ್ವಿಃ । ಆಗ್ನೀಧ್ರಃ ಅನುಪ್ರಹರತಮ್ । ಸಂವದೇಥಾಮ್ । ಅಗಾನಗ್ನೀತ್ ಇತ್ಯುಭಯೋಃ । ಅಗತಮ್ । ಶ್ರಾವಯ ಇತ್ಯಾದಿ ಸ್ವಗಾ ದೈವ್ಯಾ ಇತ್ಯಧ್ವರ್ಯುಃ । ವಿ ತೇ ಮುಂಚಾಮಿ ಇತಿ ದ್ವಿಃ । ವಿಷ್ಣೋಃ ಶಂಯೋಃ, ಯಜ್ಞ ನಮಸ್ತೇ ಯಜ್ಞ ಇತಿ ಸಕೃತ್ । ಇಷ್ಟೋ ಯಜ್ಞ ಇತಿ ಸಂಸ್ರಾವೇ ಹುತೇ ದ್ವಿಃ ।</p>
<p>ವಾಜಿನಯಾಗಮುಭೌ ಕುರುತಃ । ಶೇಷೌ ಸಮವನೀಯೋತ್ತರೇ ವಿಹಾರೇ ಸರ್ವೇ ಸಮುಪಹೂಯ ಭಕ್ಷಯಂತಿ । ಅಸಾವಸಾವುಪಹ್ವಯಸ್ವೇತಿ ಕರ್ಮನಾಮಧೇಯೇನಾಭಿಮಂತ್ರಯತೇ । ಉಪಹೂತಃ ಇತಿ ಪ್ರತಿವಚನಮ್ । ಹೋತಾಧ್ವರ್ಯುರ್ಬ್ರಹ್ಮಾ ಪ್ರತಿಪ್ರಸ್ಥಾತಾಗ್ನೀದ್ಯಜಮಾನಶ್ಚ । ಉಪಾಹ್ವನೇ ಪ್ರತಿಪ್ರಸ್ಥಾತಾ ತೃತೀಯಃ । ಭಕ್ಷಣೇ ಚತುರ್ಥಃ ಪೂರ್ವವದ್ಭಕ್ಷಯಂತಿ । ಆ ಮಾ ವಿಶತ್ವಿಂದವ ಆಗಲ್ಗಾ ಧವನೀನಾಂ ರಸೇನ ಮೇ ರಸಂ ಪೃಣ । ತಸ್ಯ ತೇ ವಾಜಿಭಿರ್ಭಕ್ಷಂಕೃತಸ್ಯ ವಾಜಿಭಿಸ್ಸುತಸ್ಯ ವಾಜಿಪೀತಸ್ಯ ವಾಜಿನಸ್ಯೋಪಹೂತಸ್ಯೋ-ಪಹೂತೋ ಭಕ್ಷಯಾಮಿ ಹವಿಶ್ಶೇಷಭಕ್ಷಣಕಾಲೇ ವಾರುಣಹವಿಶ್ಶೇಷಂ ನಿಧಾಯ ಇತರಾನ್ ಹವಿಶ್ಶೇಷಾನ್ ಭಕ್ಷಯಂತಿ । ಅಧ್ವರ್ಯುಃ - ವೇದದ್ವಯಂ ಹ್ರೋತ್ರೇ ಪ್ರಯಚ್ಛತಿ ಏಕಂ ವಾ । ಸ್ಫ್ಯದ್ವಯಂ ಸ್ಥಾಲೀದ್ವಯಂ ಚಾಗ್ನೀಧ್ರಃ । ಪತ್ನೀಸಂಯಾಜಾನಾಂ ಹುತಾನುಮಂತ್ರಣಂ ಆಜ್ಯೇಡಾನುಮಂತ್ರಣಂ ಚ ಸಕೃತ್ । ಆಜ್ಯೇಡಾಯಾಂ ಪರ್ವಾಂಜನಾದಿ ಉಭಯೋರನ್ವಾರಂಭಃ । ವೇದಿದ್ವಯೇಽಪಿ ಯಜಮಾನಸ್ಯ ವೇದಾಭಿಮರ್ಶನಮ್ । ಉಭಯೋ-ಸ್ಸಂಪತ್ನೀಯಹೋಮಃ । ಪತ್ನೀ ಕ್ರಮೇಣಾನ್ವಾರಭತೇ । ಇದಮಾದಿ ಪಿಷ್ಟಲೇಪಫಲೀಕರಣಹೋಮಾಂತಮುಭೌ ಕುರುತಃ । ಯಾ ಸರಸ್ವತೀ ಇತಿ ಸಕೃತ್ । ಯೋಕ್ತ್ರವಿಮೋಕ ಸಮಾಯುಷಾ ಚ ನ ಸ್ತಃ । ಪುಷ್ಟಿಮತೀ ಪಶುಮತೀತ್ಯುಪತಿಷ್ಠತೇ । ಯಥೇತಮಿತ್ಯಾದಿ । ಉಭೌ ವೈಶ್ವದೇವವತ್ ಸಮಿಷ್ಟಯಜೂꣳಷಿ ಜುಹುತಃ । ವಸುರ್ಯಜ್ಞ ಇತಿ ಸಮಿಷ್ಟಯಜುಷಃ ಹುತಾನುಮಂತ್ರಣಂ ದ್ವಿಃ । ಉಭಯೋರಾಮಿಕ್ಷಾಂ ಯಜಮಾನಃ ತಂತ್ರೇಣ ಪ್ರಾಶ್ನಾತಿ । ಅಂತರ್ವೇದಿ ಪ್ರಣೀತಾಸಾದನಾಂತಮುಭೌ ಕುರುತಃ । ನ ಧಾರಾಸ್ರಾವಣಂ ಅವಭೃಥಸ್ಥಾನತ್ವಾತ್</p>
<p>। ಕೇಚಿತ್ ದಕ್ಷಿಣಸ್ಯಾಂ ವೇದ್ಯಾಂ ಧಾರಾಸ್ರಾವಣಂ ಕೃತ್ವಾ ಮುಖಸಂಮಾರ್ಗಾಂತಂ ಕುರ್ವಂತಿ ॥</p>
<p>॥ ಅವಭೃಥೇಷ್ಟಿಃ ॥</p>
<p>ತತೋ ಅವಭೃಥಸ್ಯ ಕರ್ಮ ಅಧ್ವರ್ಯುರೇವ ಪ್ರಕ್ರಮಯತಿ । ನಿಷ್ಕಾಸಪಕ್ಷಮಾಶ್ರಿತ್ಯ ಪ್ರಯೋಗಃ । ಅವೇದಿಪಕ್ಷಂ ಚ । ವೇದಂ ಕೃತ್ವಾ ಪೂರ್ವಾಸ್ತೃತೇಷ್ವೇವ ದರ್ಭೇಷು ವೇದಂ ಪ್ರಯುಜ್ಯ । ಪವಿತ್ರೇ ಕೃತ್ವಾ । ಸಂ ವಿಶಂತಾಂ । ವೇದಮಭಿಮೃಶ್ಯ ಪೂರ್ವವತ್ ಪ್ರೋಕ್ಷಣೀಸ್ಸಂಸ್ಕೃತ್ಯ ಬ್ರಹ್ಣಾಣಮಾಮಂತ್ರ್ಯ । ಶುಂಧಧ್ವಮ್ ಸರ್ವಾಭಿರದ್ಭಿಸ್ತ್ರಿಃ ಪ್ರೋಕ್ಷತಿ । ಆಜ್ಯೇನೋ ದೇಹೀತಿ ಸಂಪ್ರೈಷಃ೧ । ಪೂಷಾ ತೇ ಬಿಲಂ ಇತ್ಯಾದಿ ಆಜ್ಯಸ್ಯೋತ್ಪವನಾಂತಂ ಕೃತ್ವಾ । ಚತುರ್ಗೃಹೀತಾನ್ಯಾಜ್ಯಾನಿ ಗೃಹ್ಣಾತಿ ಪಂಚಾವತ್ತಿನಾಮಪಿ । ಅನನೂಯಾಜಪಕ್ಷೇ ಆದ್ಯೈಶ್ಚತುರ್ಭಿರುಪಭೃತಿ । ಯದನೂಯಾಜೌ ಪಂಚಾನಾಂ ತ್ವಾ ದಿಶಾಂ, ಪಂಚಾನಾಂ ತ್ವಾ ಪಂಚಜನಾನಾಂ, ಚರೋಸ್ತ್ವಾ ಪಂಚಬಿಲಸ್ಯ ಬ್ರಹ್ಮಣಸ್ತ್ವಾ ತೇಜಸೇ ಇತ್ಯೇತೈಶ್ಚತುರ್ಭಿರ್ಗೃಹ್ಣಾತಿ । ಸುಪ್ರಜಾಸ್ತ್ವಾಯೇತಿ ಚತುರ್ಧ್ರುವಾಯಾಮ್ । ಅಯಂ ಪ್ರಾಣಶ್ಚೇತಿ ವೇದ್ಯಾಂ ಪವಿತ್ರೇ ಅಪಿಸೃಜ್ಯ । ವಾರುಣ್ಯಾಮಿಕ್ಷಾಮಾಜ್ಯಾನಿ ತುಷಾಂ ದಧಿ ಚೋದುಂಬರ-ಶಾಖಾಂ ವೇದಸ್ಫ್ಯಸಮಿದ್ದರ್ಭಾನ್ ಏತಾನ್ನವಸಂಭಾರಾನಾದಾಯಾವಭೃಥಾರ್ಥಂ ಗಚ್ಛತಿ । ನಾಯುರ್ದಾ ನಾಭಿಪ್ರವ್ರಜನಮಂತ್ರಮ್ । ನ ಸಾಮ ಗಾಯತಿ । ಸರ್ವಾ ದಿಶೋಽವಭೃಥಗಮನಮಾಮ್ನಾತಮ್ । ನೋದೀಚೀರಭ್ಯವೇತ್ಯಾ ಇತ್ಯೇಕೇ । ಯಾಂ ದಿಶಂ ಗಚ್ಛೇಯುಸ್ತಥಾಮುಖಾಃ ಪ್ರಚರೇಯುರಿತ್ಯೇಕೇ । ವಹಂತೀನಾಂ ಸ್ಥಾವರಾ ಅಭ್ಯವೇತ್ಯಾಃ । ತದಭಾವೇ ಯಾಥಾಕಾಮೀ ।</p>
<p>ಶತಂ ತೇ ರಾಜನ್ ಭಿಷಜಸ್ಸಹಸ್ರಮುರ್ವೀ ಗಂಭೀರಾ ಸುಮತಿಷ್ಟೇ ಅಸ್ತು । ಬಾಧಸ್ವ ದ್ವೇಷೋ ನಿರ್​ಋತಿಂ ಪರಾಚೈಃ ಕೃತಂ ಚಿದೇನಃ ಪ್ರಮುಮುಗ್ಧ್ಯಸ್ಮತ್ ಅಪೋ ದೃಷ್ಟ್ವಾ ಜಪತಿ । ಅಧ್ವರ್ಯುಃ - ಸೂರ್ಯೋ ವಃ ಪುರಸ್ತಾತ್ಪಾತು ಕಸ್ಯಾಶ್ಚಿದಭಿಶಸ್ತ್ಯಾಃ ಅಪೋಭಿಮಂತ್ರಯತೇ । ಯಜಮಾನಃ - ಯುನಜ್ಮಿ ವೋ ಬ್ರಹ್ಮಣಾ ದೈವ್ಯೇನ ಹವ್ಯಾಯಾಸ್ಮೈ ವೋಢವ ಆಪಃ । ಇನ್ಧಾನಾ ವಸ್ಸುಪ್ರಜಸಸ್ಸುವೀರಾ ಜ್ಯೋ????ೕಗ್ಜೀವೇಮ ಬಲಿಹೃತೋ ವಯಂ ವಃ । ಯನ್ಮ ಆಪೋ ಅಸ್ಯ ಯಜ್ಞಸ್ಯ ರಿಷ್ಯಾದ್ಯದ್ವಾ ಸ್ಕಂದಾದಾಜ್ಯಸ್ಯೋತ ವಿಷ್ಣವಃ ॥ ತೇನ ಹನ್ಮಿ ಸಪತ್ನಂ ದುರ್ಮರಾಯುಮೈನಂ ದಧಾಮಿ ನಿರ್​ಋತ್ಯಾ ಉಪಸ್ಥೇ ॥ ತೇಜಿಷ್ಠಾ ವಸ್ತಪನಾ ಯಾ ಚ ರೋಚನಾ ಪ್ರತ್ಯೋಷಂತೀಸ್ತನುವೋ ಯಾ ವ ಆಪಃ । ತಾಭಿರ್ವರ್ಮಾಣ್ಯಭಿತೋ ವ್ಯಯಧ್ವಂ ಮಾ ವೋ ದಭನ್, ಯಜ್ಞಹನಃ ಪಿಶಾಚಾಃ ಅಭಿಮನ್ತ್ರಯತೇ೨ । ಅಭಿಷ್ಠಿತೋ ವರುಣಸ್ಯ ಪಾಶಃ ಉದಕಾಂತಮಭಿತಿಷ್ಠಂತೇ । ಸರ್ವ ಋತ್ವಿಜೋ ಯಜಮಾನಃ ಪತ್ನೀ ಚ ಅಪಃ ಪ್ರವಿಶ್ಯ ತಿಷ್ಠಂತೋಽವಭೃಥೇನ ಚರಂತಿ ॥ ತೃಣಂ ಪ್ರಹೃತ್ಯ ಸ್ರೌವಮಾಘಾರಯತಿ । ಯದಿ ವಾ ಪುರಾ ತೃಣಂ ಸ್ಯಾತ್ತಸ್ಮಿನ್ ಜುಹುಯಾತ್ । ತಸ್ಮಿನ್ನೇವ ಸರ್ವೇ ಹೋಮಾಃ । ಆ ಪ್ಯಾಯತಾಮ್ । ಅಗ್ನೀದಪಸ್ತ್ರಿಸ್ಸಂಮೃಡ್ಢಿ ಇತಿ ಸಂಪ್ರೇಷ್ಯತಿ । ಆಗ್ನೀಧ್ರಃ - ಆಪೋ ವಾಜಜಿತೋ ವಾಜಂ ವಸ್ಸರಿಷ್ಯಂತೀರ್ವಾಜಂ ಜೇಷ್ಯಂತೀರ್ವಾಜಿನೀರ್ವಾಜಜಿತೋ ವಾಜಜಿತ್ಯಾಯೈ ಸಂಮಾರ್ಜ್ಮ್ಯಪೋ ಅನ್ನಾದಾ ಅನ್ನಾದ್ಯಾಯ ಸ್ಫ್ಯೇನೈವ ಅಪಃ ಪ್ರಾಂಚಂ ತ್ರಿಸ್ಸಂಮಾರ್ಷ್ಟಿ ।</p>
<p>ಭುವನಮಸಿ ವಿಪ್ರಥಸ್ವಾಪೋ ಯಷ್ಟ್ರ್ಯ ಇದಂ ನಮಃ । ಜುಹ್ವೇಹೀತ್ಯಾದಿ । ನಾಗ್ನಾವಿಷ್ಣೂ, ನ ವಿಷ್ಣೋಸ್ಸ್ಥಾನಮಸಿ । ಅಗ್ನೇರನೀಕಮಪ ಆ ವಿವೇಶ । ಅಪಾನ್ನಪಾತ್ ಪ್ರತಿರಕ್ಷನ್ನಸುರ್ಯಂ ದಮೇದಮೇ ಸಮಿಧಂ ಯಕ್ಷ್ಯಗ್ನೇ । ಪ್ರತಿ ತೇ ಜಿಹ್ವಾಮುಚ್ಚರಣ್ಯೇತ್ ಸ್ವಾಹಾ ಸ್ರುಚ್ಯಮಾಘಾರಯತಿ । ವಾಗಸ್ಯಾಗ್ನೇಯೀ ಸಪತ್ನಕ್ಷಯಣೀ ಇತ್ಯನುಮಂತ್ರಯತೇ । ಅಗ್ನಯ ಇದಮ್ । ನಾತ್ರಾಭಿಪ್ರಾಣನಂ ಹುತ್ವಾ ಬೃಹದ್ಭಾಃ । ನ ಚ ಪಾಹಿ ಮಾಗ್ನೇ । ಮಖಸ್ಯ ಶಿರೋಽಸೀತ್ಯಾದಿ । ಆಯತನೇ ಸ್ರುಚೌ ಸಾದಯತಿ । ಕ ಇದಮಿತ್ಯಾದಿ ಲೋಪಃ । ಘೃತವತಿ ಶಬ್ದೇ ಜುಹೂಪಭೃತಾವಾದಾಯ । ಚತುರ್ಹೋತಾ ಯಜಮಾನಃ । ತ್ರೀನ್ ಪ್ರಯಾಜಾನಿಷ್ಟಾ ಔಪಭೃತಂ ಸರ್ವಮಾನಯತಿ । ಅನೂಯಾಜಪಕ್ಷೇ ಅರ್ಧಮಾನಯತಿ । ಉತ್ತಮಾಮಿಷ್ಟ್ವಾ ಶೇಷೇಣ ಧ್ರುವಾ-ಮಭಿಘಾರ್ಯ ವಾರುಣ ನಿಷ್ಕಾಸಮಭಿಘಾರಯತಿ । ನೋಪಭೃತಂ ಅನನೂಯಾಜಪಕ್ಷೇ । ಅನೂಯಾಜಪಕ್ಷೇ ಉಪಭೃತಮಂತತಃ । ಆಯತನೇ ಸ್ರುಚೌ ಸಾದಯಿತ್ವಾ ।</p>
<p>ಆಜ್ಯಭಾಗಾವಿಷ್ಟ್ವಾ ಜುಹ್ವಾಮುಪಸ್ತೀರ್ಯ । ಯಜಮಾನಃ - ಪಂಚಹೋತಾ । ಸ್ರುವೇಣ ಪೂರ್ವವದಾಯಾಭಿಘಾರ್ಯ । ನ ಧ್ರುವಾಪ್ಯಾಯನಮ್ । ವರುಣಾಯಾನುಬ್ರೂ೩ಹಿ । ವರುಣಂ ಯಜ । ವರುಣಾಯೇದಮ್ । ವರುಣಸ್ಯಾಹಂ ದೇವಯಜ್ಯಯೇಂದ್ರಿಯಾವೀ ಭೂಯಾಸಮ್ । ಜೇಮಾನಂ ಮಹಿಮಾನಂ ಇತಿ ಮಹೇಂದ್ರಯಾಜಿನಃ । ನಾರಿಷ್ಠಾನ್ ಹುತ್ವಾ ಪುನರುಪಸ್ತೀರ್ಯ । ಕೃತ್ಸ್ನಮವದಾಯ ದ್ವಿರಭಿಘಾರಣೇ ಧ್ರೌವಸಮಾಪ್ತಿಃ । ಅಗ್ನೀವರುಣಾಭ್ಯಾಮನುಬ್ರೂ೩ಹಿ । ಅಗ್ನೀವರುಣೌ ಯಜ । ಅಗ್ನೀವರುಣಾಭ್ಯಾಮಿದಮ್ । ಅಗ್ನೀವರುಣಯೋರಹಂ ದೇವಯಜ್ಯಯಾಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಅನನೂಯಾಜಪಕ್ಷೇ ನೋತ್ತರಂ ಕ್ರಿಯತೇ ।</p>
<p>ಅನೂಯಾಜಪಕ್ಷೇ ಅಗ್ನೀದಪಸ್ಸಕೃತ್ ಸಂಮೃಡ್ಢೀತಿ ಸಂಪ್ರೇಷ್ಯತಿ । ಆಗ್ನೀಧ್ರಃ – ಆಪೋ ವಾಜಜಿತೋ ವಾಜಂ ವಸ್ಸಸ್ರುಷೀರ್ವಾಜಂ ಜಿಗ್ಯುಷೀರ್ವಾಜಿನೀರ್ವಾಜಜಿತೋ ವಾಜಜಿತ್ಯಾಯೈ ಸಂ ಮಾರ್ಜ್ಮ್ಯಪೋ ಅನ್ನಾದಾ ಅನ್ನಾದ್ಯಾಯ ಸಕೃದಪಸ್ಸ್ಫ್ಯೇನೈವ ಸಂಮಾರ್ಷ್ಟಿ । ಔಪಭೃತಂ ಜುಹ್ವಾಮಾನೀಯ । ಅಪಬರ್ಹಿಷಾವನೂಯಾಜೌ ಯಜತಿ । ದೇವೌ ಯಜೇತಿ ಪ್ರಥಮꣳ ಸಂಪ್ರೇಷ್ಯತಿ । ಯಜೇತ್ಯುತ್ತರಮ್ ।</p>
<p>ದಧ್ನಾ ಔದುಂಬರ ಶಾಖಯಾ ತೂಷ್ಣೀಂ ತುಷಾನ್ ಪ್ರೋಕ್ಷ್ಯ ತುಷೈಸ್ಸ್ಥಾಲೀಂ ಪೂರಯಿತ್ವಾ । ಸಮುದ್ರೇ ತೇ ಹೃದಯಮಪ್ಸ್ವಂತಸ್ಸಂ ತ್ವಾ ವಿಶಂತ್ವೋಷಧೀರುತಾಪೋ ಯಜ್ಞಸ್ಯ ತ್ವಾ ಯಜ್ಞಪತೇ ಹವಿರ್ಭಿಃ । ಸೂಕ್ತವಾಕೇ ನಮೋವಾಕೇ ವಿಧೇಮ ಅಪ್ಸೂಪಮಾರಯತಿ । ಇಮಂ ವಿಷ್ಯಾಮಿ ವರುಣಸ್ಯ ಪಾಶಂ ಯಮಬಧ್ನೀತ ಸವಿತಾ ಸುಕೇತಃ । ಧಾತುಶ್ಚ ಯೋನೌ ಸುಕೃತಸ್ಯ ಲೋಕೇ ಸ್ಯೋನಂ ಮೇ ಸಹ ಪತ್ಯಾ ಕರೋಮಿ ಪತ್ನೀ ಯೋಕ್ತ್ರಂ ವಿಮುಂಚತಿ । ದೇವೀರಾಪ ಏಷ ವೋ ಗರ್ಭಸ್ತಂ ವಸ್ಸುಪ್ರೀತꣳ ಸುಭೃತಮಕರ್ಮ ದೇವೇಷು ನಸ್ಸುಕೃತೋ ಬ್ರೂತಾತ್ ಅವಭೃಥಂ ಯಜಮಾನೋಽನುಮಂತ್ರ್ಯ । ಸುಮಿತ್ರಾ ನ ಆಪ ಓಷಧಯಸ್ಸಂತು ದುರ್ಮಿತ್ರಾಸ್ತಸ್ಮೈ ಭೂಯಾಸುರ್ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ಹೋಮದೇಶೇ ಉಭೌ ಅಪಃ ಪ್ರಗಾಹ್ಯ ಸಶಿರಸ್ಕೌ ಅನುಪಮಕ್ಷಂತೌ೧ ಸ್ನಾತಃ ಪತ್ನೀ ಯಜಮಾನಶ್ಚ । ಅನ್ಯೋನ್ಯಸ್ಯ ಪೃಷ್ಠೇ ಪ್ರಧಾವತಃ । ಕಾಮಮೇತೇ ವಾಸಸೀ ಯಸ್ಮೈ ಕಾಮಯೇತಾಂ ತಸ್ಮೈ ದದ್ಯಾತಾಮ್೨ । ನ ಹಿ ದೀಕ್ಷಿತ ವಸನೇ ಭವತ ಇತಿ ವಾಜಸನೇಯಕಮ್ । ಅಪಿ ವಾ ನ ದಾನಮ್ ।</p>
<p>ಜಲಮಧ್ಯೇ ಶುಕ್ಲವಸ್ತ್ರ ಪರಿಧಾನಂ ಕೃತ್ವಾ । ಉದ್ವಯಂ ತಮಸಸ್ಪರಿ ಪಶ್ಯಂತೋ ಜ್ಯೋತಿರುತ್ತರಮ್ । ದೇವಂ ದೇವತ್ರಾ ಸೂರ್ಯಮಗನ್ಮ ಜ್ಯೋತಿರುತ್ತಮಮ್ ಉಭಯೋರಾದಿತ್ಯೋಪಸ್ಥಾನಮ್ । ಪ್ರತಿಯುತೋ ವರುಣಸ್ಯ ಪಾಶಃ ಪ್ರತ್ಯಸ್ತೋ ವರುಣಸ್ಯ ಪಾಶಃ ಉದಕಾಂತಂ ಪ್ರತ್ಯಸಿತ್ವಾ । ಸರ್ವೇಽಪಿ ತಿಸ್ರಸ್ತಿಸ್ರಸ್ಸಮಿಧಃ ಕೃತ್ವಾ ಅಪ್ರತೀಕ್ಷಮಾಣಾಃ ತೂಷ್ಣೀಂ ಏತ್ಯ ಆಹವನೀಯದೇಶಂ ಗತ್ವಾ ಏಧೋಽಸ್ಯೇಧಿಷೀಮಹಿ । ಸಮಿದಸಿ । ತೇಜೋಽಸಿ ತೇಜೋ ಮಯಿ ಧೇಹಿ ಆಹವನೀಯೇ ತಿಸ್ರಸ್ಸಮಿಧ ಆಧಾಯ । ಅಪೋ ಅನ್ವಚಾರಿಷꣳ ರಸೇನ ಸಮಸೃಕ್ಷ್ಮಹಿ । ಪಯಸ್ವಾꣳ ಅಗ್ನ ಆಗಮಂ ತಂ ಮಾ ಸꣳ ಸೃಜ ವರ್ಚಸಾ ಇತ್ಯುಪತಿಷ್ಠಂತೇ । ಪ್ರತಿಪ್ರಸ್ಥಾತಾ ಸ್ವಾಗ್ನಾವೇವ ಕರೋತಿ । ಯಂ ದೇವಾ ಮನುಷ್ಯೇಷು ಇತ್ಯಾದಿ । ಉತ್ತರೇ ವಿಹಾರೇ, ವಿಷ್ಣುಕ್ರಮಾದಿ । ಸಮಿದ್ಧೋ ಅಗ್ನೇ ಮೇ ದೀದಿಹಿ ಇತಿ ಉಭಯತ್ರ ಆಹವನೀಯೋಪಸಮಿಂಧನಮ್ । ವಸುಮಾನ್ ಯಜ್ಞಃ, ಯೋ ನಸ್ಸಪತ್ನ ಇತಿ ಸಹೋಪಸ್ಥಾನಮುಭಯೋರಾಹವನೀಯಯೋಃ । ಶೇಷಮುತ್ತರೇ ವಿಹಾರೇ । ಏಕಸ್ಯ ವೇದಸ್ಯ ದ್ವಯೋರ್ವಾ ಉಪಸ್ಥೇ ಆಧಾಯಾತಿಮೋಕ್ಷಾನ್ ಜಪತಿ । ವೃಷ್ಟಿರಸಿ । ಬ್ರಾಹ್ಮಣ ಭೋಜನಾಂತಮ್ । ಇಷ್ಟಿಸ್ಸಂತಿಷ್ಠತೇ । ಇತಿ ಸಾವಭೃಥಪಕ್ಷೇ ಪ್ರಯೋಗಃ ।</p>
<p>ಅನವಭೃಥಪಕ್ಷಃ :-</p>
<p>ಅಥ ಅನವಭೃಥಪಕ್ಷೇ ಪ್ರಣೀತಾವಿಮೋಕಾನ್ತಂ ಕೃತ್ವಾ । ಜಲಾಶಯಂ ಗತ್ವಾ । ಅಧ್ವರ್ಯುಃ ತುಷನಿಷ್ಕಾಸೌ ತೂಷ್ಣೀಂ ಅಪ್ಸೂಪವಪತಿ । ಯೋಕ್ತ್ರವಿಮೋಕಾದಿ ಆಹವನೀಯೋಪಸ್ಥಾನಾನ್ತಂ ಕರ್ಮ ಪೂರ್ವೇಣ ಸಮಾನಮ್</p>
<p>ವಪನಮ್ :-</p>
<p>ಅತ್ರ ಪೌರ್ಣಮಾಸ್ಯೇಷ್ಟ್ವಾ ಉಂದನಾದಿ ಪೂರ್ವವನ್ನಿವರ್ತನಮ್ । ಸರ್ವಂ ವಾ ವಾಪಯೇತ್ । ಮನ್ತ್ರಾದಿ-</p>
<p>ರ್ವಿಕ್ರಿಯತೇ ಯದ್ಘರ್ಮಃ ಪರ್ಯವರ್ತಯತ್ । ಅನ್ತಾನ್ ಪೃಥಿವ್ಯಾ ದಿವಃ । ಅಗ್ನಿರೀಶಾನ ಓಜಸಾ । ವರುಣೋ ಧೀತಿಭಿಸ್ಸಹ । ಇಂದ್ರೋ ಮರುದ್ಭಿಸ್ಸಖಿಭಿಸ್ಸಹ । ಅಗ್ನಿಸ್ತಿಗ್ಮೇನೇತಿ ಸಮಾನಮ್ । ಅಪಿ ವಾ ಸ್ನಾತ್ವಾ ಉಪ್ತ್ವಾ ಕೇಶಶ್ಮಶ್ರೂಣಿ ಅರಣ್ಯೋರಗ್ನೀನ್ ಸಮಾರೋಪ್ಯೋದವಸಾಯ ನಿರ್ಮಥ್ಯ ಪೌರ್ಣಮಾಸೇನ ಯಜತೇ ।</p>
<p>॥ ಇತಿ ವರುಣಪ್ರಘಾಸಾಃ ॥</p>
<p></p>
<p>॥ ಅಥ ಸಾಕಮೇಧಾಃ ॥</p>
<p>ಅನೀಕವತೇಷ್ಟಿಃ</p>
<p>ಪೂರ್ವಸ್ಮಿನ್ ಪರ್ವಣ್ಯುಪಕ್ರಮ್ಯ ದ್ಯ್ವಹಂ ಸಾಕಮೇಧೈರ್ಯಜೇತ । ಪ್ರಾಗುದಯಾದುಪಕ್ರಮಃ । ಸಾಕಮೇಧೈ-ರ್ಯಕ್ಷ್ಯೇ । ಇತಿ ಸಂಕಲ್ಪ್ಯ । ಪೂರ್ವವದುದವಸಾಯ । ಪ್ರಾಕೃತೇ ವಿಹಾರೇಽನೀಕವತೇಷ್ಟಿಃ । ಇಷ್ಟ್ಯಾ ಯಕ್ಷ್ಯೇ । ವಿದ್ಯುದಸಿ । ವಿಹರಣಾದಿ ಪೌರ್ಣಮಾಸಂ ತಂತ್ರಮ್ । ಸಾಕಮೇಧೀಯꣳ ಹವಿಃ । ಅಷ್ಟೌ ಕಪಾಲಾನಿ । ಸಹ ಸೂರ್ಯೋದಯೇನ ನಿರ್ವಾಪಃ । ಪ್ರಚಾರೋ ವಾ । ತಸ್ಮಿನ್ನೇವತಂತ್ರೇ ಪ್ರಾತರಗ್ನಿ- ಹೋತ್ರಮ್ । ಅಗ್ನಯೇಽನೀಕವತೇ ಜುಷ್ಟಂ ನಿರ್ವಪಾಮಿ । ಅಗ್ನೇಽನೀಕವನ್ ಹವ್ಯꣳ ರಕ್ಷಸ್ವ । ಏವಂ ಪ್ರೋಕ್ಷಣಮಧಿವಾಪಸ್ಸಂವಾಪಶ್ಚ । ಮಂತ್ರೇಣಾಭಿಘಾರಣಮ್ । ಯಜ್ಞೋಽಸೀತ್ಯಾದಿ । ಅಗ್ನಯೇಽನೀಕವತೇಽನುಬ್ರೂಹಿ । ಅಗ್ನಿಮನೀಕವಂತಂ ಯಜ । ಅಗ್ನಯೇಽನೀಕವತ ಇದಮ್ । ಅಗ್ನೇರನೀಕವತೋಽಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ಚತುರ್ಧಾಕರಣಮ್ । ಅನ್ವಾಹಾರ್ಯೋ ದಕ್ಷಿಣಾ । ಅಗ್ನೇರನೀಕವತೋಽಹಮುಜ್ಜಿತಿಮನೂಜ್ಜೇಷಮ್ । ಸಿದ್ಧಮಿಷ್ಟಿಸ್ಸಂತಿಷ್ಠತೇ ॥</p>
<p>ಅಥ ಸಾಂತಪನೇಷ್ಟಿಃ</p>
<p>ಅಗ್ನೀ ಪರಿತ್ಯಜ್ಯ । ಮಧ್ಯಂದಿನೇ ಸಾನ್ತಪನೇಷ್ಟಿಃ । ಇಷ್ಟ್ಯಾ ಯಕ್ಷ್ಯೇ । ವಿದ್ಯುದಸಿ । ಸಾಕಮೇಧೀಯꣳ ಹವಿಃ । ಪೌರ್ಣಮಾಸಂ ತಂತ್ರಮ್ । ಪಾತ್ರಾಸಾದನೇ ಸ್ಥಾಲೀ ಸ್ಫ್ಯಶ್ಚ ದ್ವಂದ್ವಮ್ । ಶಮ್ಯಾ ದೃಷದುಪಲವರ್ಜಮ್ । ಶೇಷಂ ಪ್ರಕೃತಿವತ್ । ಮರುದ್ಭ್ಯಸ್ಸಾಂತಪನೇಭ್ಯೋ ಜುಷ್ಟಂ ನಿರ್ವಪಾಮಿ । ಮರುತಸ್ಸಾಂತಪನಾ ಹವ್ಯꣳ ರಕ್ಷಧ್ವಮ್ । ಮರುದ್ಭ್ಯಸ್ಸಾಂತಪನೇಭ್ಯೋ ವೋ ಜುಷ್ಟಂ ಪ್ರೋಕ್ಷಾಮಿ । ಉತ್ಕರೇ ತ್ರಿರ್ನಿನೀಯ । ಧೃಷ್ಟ್ಯಾದಾನಾದಿ, ಧ್ರುವೋಽಸಿ ಇತಿ ಸ್ಥಾಲೀಮಾಸಾದಯತಿ । ತಂಡುಲಾನುತ್ಪೂಯ ಅಪಶ್ಚೋತ್ಪುನಾತಿ । ಸ್ಥಾಲ್ಯಾಮಾಸಿಂಚತಿ । ಘರ್ಮೋಽಸಿ ಇತಿ ಸ್ಥಾಲ್ಯಾಂ ತಂಡುಲಾನಾವಪತಿ । ಅಂತರಿತಮ್ । ಅವಿದಹನ್ತ । ವೇದಿಕರಣಾದಿ । ತೂಷ್ಣೀಮಭಿಘಾರಣಮ್ । ಆರ್ದ್ರೋ ಭುವನಸ್ಯ ಇತ್ಯುದ್ವಾಸನಮ್ । ಅಯಂ ಯಜ್ಞ ಇತ್ಯಾದಿ । ಮರುದ್ಭ್ಯಸ್ಸಾಂತಪನೇಭ್ಯೋಽನುಬ್ರೂಹಿ । ಮರುತಸ್ಸಾಂತಪನಾನ್ ಯಜ । ಮರುದ್ಭ್ಯಸ್ಸಾಂತಪನೇಭ್ಯ ಇದಮ್ । ಮರುತಾꣳ ಸಾಂತಪನಾನಾಮಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ಮಾರ್ಜನಾನ್ತೇ । ಇದಂ ಯಜಮಾನಸ್ಯ ಇತಿ ನಿರ್ದಿಶ್ಯ ವೇದೇನ ಪರಿಹರತಿ । ಅನ್ವಾಹಾರ್ಯೋ ದಕ್ಷಿಣಾ । ಮರುತಾꣳ ಸಾನ್ತಪನಾನಾಮಹಮುಜ್ಜಿತಿಮನೂಜ್ಜೇಷಮ್ । ಫಲೀಕರಣ ಹೋಮಃ । ನ ಪಿಷ್ಟಲೇಪ ಹೋಮಃ । ಸಿದ್ಧಮಿಷ್ಟಿಸ್ಸಂತಿಷ್ಠತೇ ।</p>
<p>ಅಥ ಗೃಹಮೇಧೀಯಾಃ</p>
<p>ಅಥ ಸಾಯಮಗ್ನಿಹೋತ್ರꣳ ಹುತ್ವಾ । ಇಷ್ಟ್ಯಾ ಯಕ್ಷ್ಯೇ । ವಿದ್ಯುದಸಿ । ಸಾಕಮೇಧೀಯꣳ ಹವಿಃ । ಶಾಖಾ ಹರಣಮ್ । ನಾತ್ರ ವತ್ಸಾಪಾಕರಣಮ್ । ದೇವೋ ವಸ್ಸವಿತಾ ಇತ್ಯಾದಿ ಶಾಖೋಪಗೂಹನಾಂತಂ ನ ಭವತಿ । ನೇಧ್ಮಾ ಬರ್ಹಿರಾಹರಣಮ್ । ವ್ರತಪ್ರವೇಶಃ । ಪರಿಸ್ತರಣಾದಿ ತ್ರಯಾಣಾಮಾಹರಣಮ್ । ವೇದಂ ಕೃತ್ವಾ ನಾತ್ರ ವೇದಿಕರಣಮ್ । ಅಂತರ್ವೇದಿ ಶಾಖಾಯಾ ಇತ್ಯಾದಿ । ನ ಪರ್ಣವಲ್ಕಮ್ । ಉಪವೇಷೋಽಸಿ । ನ ತೃತೀಯಸ್ಯೈ । ವಸೂನಾಂ ಪವಿತ್ರಮಸಿ &mdash; ಸಹಸ್ರಧಾರಮ್ । ತ್ರಿವೃತ್ಪಲಾಶೇ &mdash; ಪಯೋ ಹವ್ಯಂ ಕರೋತು ಮೇ । ನ ಕು೦ಭ್ಯಾಲೇಪನಮ್ । ಇಮೌ ಪರ್ಣಂ ಚ &mdash; ರಕ್ಷಸಿ । ಶಾಖಾಪವಿತ್ರಂ ನಿಧಾಯ । ತತೋ ವತ್ಸಾಪಾಕರಣಮ್ । ಯಾವಂತೋ ಯಜಮಾನಸ್ಯ ವತ್ಸಾಃ ತೇಷಾಂ ಸರ್ವೇಷಾಂ ಪೃಥಕ್ಕರಣಮ್ । ಅಲಂಕೃತ್ಯ ಪರಿಸ್ತರಣಮ್ । ನೋಭಾವಗ್ನೀ । ಕರ್ಮಣೇ ವಾಂ ಇತ್ಯಾದಿ । ಮಹತೀಂ ಸ್ಥಾಲೀಂ, ಪ್ರತಿವೇಶಾರ್ಥಂ ಅನ್ಯಾಂ ಸ್ಥಾಲೀಂ ಚ ಸ್ಫ್ಯೇನ ದ್ವಂದ್ವಮ್ । ಶಮ್ಯಾದೃಷದುಪಲವರ್ಜಮ್ । ಪುರತಃ ಪ್ರಾಶಿತ್ರಪ್ರಣೀತಾಮದನ್ತೀ ಅನ್ವಾಹಾರ್ಯಸ್ಥಾಲೀ ವರ್ಜಮ್ । ಯೋಕ್ತ್ರಂ ದರ್ವ್ಯುದಾಯುವನೇನ ದ್ವಂದ್ವಮ್ । ಉಪವೇಷಂ ವೇದಾಗ್ರಾಣಿ । ಕುಂಭೀವರ್ಜಂ ಪ್ರಾತರ್ದೋಹಪಾತ್ರಾಣಿ । ಯಜಮಾನಃ ಪತ್ನೀ ಚ ಅಮಾತ್ಯಾಃ ಸಸ್ತ್ರೀಕಾಃ ತೇಷಾಂ ಸಂಖ್ಯಯಾ ಕಾಂಸ್ಯಪಾತ್ರಾಣಿ ಅನ್ಯಾನಿ ವಾ ಪ್ರಯುನಕ್ತಿ । ಅಪಿ ವಾ ಪಾತ್ರದ್ವಯಮೇವ ಪ್ರಯುನಕ್ತಿ । ಪವಿತ್ರೇ ಸ್ಥ ಇತಿ ಪವಿತ್ರಂ ಕೃತ್ವಾ । ಉಪವಿಷ್ಟೇ ಬ್ರಹ್ಮಣಿ ಯಜಮಾನ ಉಪವಿಶತಿ । ಸಂವಿಶನ್ತಾಮಿತ್ಯಾದಿ । ಮರುದ್ಭ್ಯೋ ಗೃಹಮೇಧಿಭ್ಯೋ ಜುಷ್ಟಂ ನಿರ್ವಪಾಮಿ । ತೂಷ್ಣೀಂ ಚತುರ್ಥಂ ಬಹ್ವನ್ವಾವಪತಿ । ಪಾತ್ರಾನ್ತರೇ ತೂಷ್ಣೀಂ ಪ್ರತಿವೇಶಸ್ಯ ನಿರ್ವಾಪಃ । ಮರುತೋ ಗೃಹಮೇಧಿನೋ ಹವ್ಯꣳ ರಕ್ಷಧ್ವಮ್ । ಮರುದ್ಭ್ಯೋ ಗೃಹಮೇಧಿಭ್ಯೋ ವೋ ಜುಷ್ಟಂ ಪ್ರೋಕ್ಷಾಮಿ । ಪ್ರತಿವೇಶಸ್ಯ ಅಮನ್ತ್ರಕಂ ಪ್ರೋಕ್ಷಣಾದಿ । ಕೃಷ್ಣಾಜಿನಾದಾನಾದಿ । ಹಸ್ತೇನ ತುಷೋಪವಾಪಃ । ಧ್ರುವೋಽಸಿ ಇತಿ ಸ್ಥಾಲ್ಯಾಸಾದನಮ್ । ಏತಾ ಆಚರಂತೀತ್ಯಾದಿ ಸಂಕ್ಷಾಳನನಿನಯನಾಂತಮ್ । ಕುಂಭೀವರ್ಜಂ ಸಾನ್ನಾಯ್ಯಪಾತ್ರಾಣಾಂ ಪ್ರತಿತಪನಮ್ । ಧೃಷ್ಟ್ಯಾದಾನಾದಿ । ನಾತ್ರ ನಿರೂಢಂ ಮಾತರಿಶ್ವನಃ । ಭೃಗೂಣಾಮಂಗಿರಸಾಂ ತಪಸಾ ತಪ್ಯಸ್ವ । ಪ್ರದಕ್ಷಿಣಮಂಗಾರೈಃ ಪರ್ಯೂಹ್ಯ । ವಸೂನಾಂ ಪವಿತ್ರಮಸಿ ಇತ್ಯಾದಿ । ಕಾಮಧುಕ್ಷಃ ಪ್ರ ಣೋ ಬ್ರೂಹಿ ಮರುದ್ಭ್ಯೋ ಗೃಹಮೇಧಿಭ್ಯೋ ಹವಿರಿಂದ್ರಿಯಮ್ । ಬಹುದುಗ್ಧಿ ಮರುದ್ಭ್ಯೋ ಗೃಹಮೇಧಿಭ್ಯೋ ದೇವೇಭ್ಯೋ ಹವ್ಯಮಾಪ್ಯಾಯತಾಂ ಪುನಃ । ಸಂಕ್ಷಾಲನನಿನಯನಾನ್ತಂ ಕೃತ್ವಾ ದೇವೋವಸ್ಸವಿತೋ-ತ್ಪುನಾತ್ವಿತಿ ತಂಡುಲಾನುತ್ಪೂಯ । ದೇವಸ್ತ್ವಾ ಸವಿತೋತ್ಪುನಾತು ಪಯ ಉತ್ಪುನಾತಿ । ಘರ್ಮೋಽಸಿ ಇತಿ ತಂಡುಲಾನಾವಪತಿ । ಅಂತರಿತಮ್ । ಅವಿದಹಂತ । ದಕ್ಷಿಣಾಗ್ನೌ ಪತ್ನ್ಯಾಃ ಪ್ರತಿವೇಶಮೋದನಂ ಪಚತಿ । ತಂ ನಾಭಿಘಾರಯತಿ । ಸ್ಫ್ಯಾದಾನಾದಿ । ಸಂಪ್ರೇಷಣಕಾಲೇ ಪ್ರೋಕ್ಷಣೀರಾಸಾದಯ ಸ್ರುವಂ ಚ ಸ್ರುಚಶ್ಚ ಸಂಮೃಡ್ಢಿ ಪತ್ನೀꣳ ಸಂನಹ್ಯ ಆಜ್ಯೇನೋದೇ೩ಹಿ । ಆಜ್ಯಗ್ರಹಣಕಾಲೇ ಧ್ರುವಾಯಾಮೇವ ಗೃಹ್ಣಾತಿ । ಪ್ರೋಕ್ಷಣೀರಭಿಮಂತ್ರ್ಯ ಬ್ರಹ್ಮಾಣಮಾಮನ್ತ್ರಯತೇ । ಬ್ರಹ್ಮಾ- ನ ಪ್ರೋಕ್ಷ ಯಜ್ಞಮ್ । ಓಂ ಪ್ರೋಕ್ಷ ಇತ್ಯನುಜಾನಾತಿ । ವೇದಿರಸಿ ವೇದಿಂ ಪ್ರೋಕ್ಷತಿ । ಸ್ವಧಾ ಪಿತೃಭ್ಯಃ ಇತಿ ಪ್ರೋಕ್ಷಣೀಶೇಷಂ ನಿನೀಯ । ಅಯಂ ಪ್ರಾಣಶ್ಚ ಇತಿ ವೇದ್ಯಾಂ ಪವಿತ್ರೇ ಅಪಿಸೃಜ್ಯ । ಪರಿಭೋಜನೀಯೈರನ್ಯೈರ್ದರ್ಭೈಶ್ಚ ವೇದಿಮಂತರ್ಧಾಯ । ಸೂರ್ಯಸ್ತ್ವಾ ಪುರಸ್ತಾತ್ ಪಾತು । ಯುನಜ್ಮಿ ತ್ವಾ । ವಿಶೋ ಯಂತ್ರೇ ಸ್ಥಃ । ತೂಷ್ಣೀಂ ಜುಹೂಪಭೃತಾವಾಸಾದ್ಯ । ಮಂತ್ರೇಣ ಧ್ರುವಾಂ ಸ್ರುವಂ ಚಾಜ್ಯಸ್ಥಾಲೀಮ್ । ಏತಾವಸದತಾಂ ಸುಕೃತಸ್ಯ ಲೋಕೇ ತೌ ವಿಷ್ಣೋ ಪಾಹಿ &mdash; ಯಜ್ಞನಿಯಮ್ ॥ ವಿಷ್ಣ್ವಸಿ ವೈಷ್ಣವಂ ಧಾಮಾಸಿ ಪ್ರಾಜಾಪತ್ಯಮ್ । ಸೂರ್ಯಜ್ಯೋತಿರ್ವಿಭಾಹಿ । ತೂಷ್ಣೀಮಭಿಘಾರಣಮ್ । ಆರ್ದ್ರೋ ಭುವನಸ್ಯ ಇತ್ಯುದ್ವಾಸನಮ್ । ಅಗ್ರಭಾಗಂ ಚರೋರನ್ಯಸ್ಮಿನ್ ಪಾತ್ರೇ ನಿಧಾಯ । ಪೂರ್ವನಿಹಿತೇಷು ಪಾತ್ರೇಷು ದರ್ವ್ಯುದಾಯುವನೇನ ಉದ್ಧರತಿ । ಇದಮಸ್ಮಾ ಇದಮಸ್ಮಾ ಇತಿ ಸ್ಮೃತ್ವಾ ತೂಷ್ಣೀಂ ದರ್ಭಾಭ್ಯಾಮುತ್ಪುನಾತಿ । ದ್ವಯೋರೇವ ಪಾತ್ರಯೋರುದ್ಧರಣಂ ವಾಜಸನೇಯಿನಸ್ಸಮಾಮನಂತಿ । ಅಲಂಕಾರಿತಾನ್ ಪುನಸ್ತೂಷ್ಣೀಮಭಿಘಾರಿತಾನ್ ಪ್ರಿಯೇಣೇತ್ಯಾಸಾದಯತಿ । ನ ಪ್ರತಿವೇಶಾದುದ್ಧರಣಮ್ । ನಾಭಿಘಾರಣಮ್ । ನ ಪ್ರಿಯೇಣೇತಿ । ಅಯಂ ಯಜ್ಞ ಇತ್ಯಾದಿ । ವೇದನಿಧಾನಾದಿ ।</p>
<p>ಹೋತರೇಹೀತ್ಯುಕ್ತ್ವಾ । ವೇದೇನಾಗ್ನಿಂ ತ್ರಿರುಪವಾಜ್ಯ । ಉಚ್ಛುಷ್ಮೋ ಅಗ್ನೇ, ಸಮಿದ್ಧೋ ಅಗ್ನಿರಾಹುತಃ । ಅಗ್ನೀದಗ್ನಿಂ ತ್ರಿಸ್ಸಂಮೃಡ್ಢಿ । ಸ್ಫ್ಯೇನೈವ ಸಂಮಾರ್ಷ್ಟಿ । ಕ ಇದಮಧ್ವರ್ಯುಃ &mdash; ಮಾನುಷಃ ಇತ್ಯುಕ್ತ್ವಾ । ಆಜ್ಯಭಾಗಾಭ್ಯಾಂ ಯಜತಿ । ಜುಹ್ವಾಮುಪಸ್ತೀರ್ಯ । ನೇದಮಾದಿ ಧ್ರುವಾಪ್ಯಾಯನಂ ಪಂಚಾವತ್ತಿನಾಮ್ । ಸರ್ವತಸ್ಸಮವದಾಯ । ಪ್ರತಿಪಾತ್ರಂ ಮಂತ್ರಾವೃತ್ತಿಃ ಅವತ್ತಮಭಿಘಾರ್ಯ । ನೇತಃ ಪ್ರಭೃತಿ ಧ್ರುವಾಪ್ಯಾಯನಂ ಚತುರವತ್ತಿನಾಮ್ । ಸರ್ವೇಷಾಂ ಪ್ರತ್ಯಭಿಘಾರಣಮ್ । ಮರುದ್ಭ್ಯೋ ಗೃಹಮೇಧಿಭ್ಯೋಽನುಬ್ರೂಹಿ । ಮರುತೋ ಗೃಹಮೇಧಿನೋ ಯಜ । ಮರುದ್ಭ್ಯೋ ಗೃಹಮೇಧಿಭ್ಯ ಇದಮ್ । ಮರುತಾಂ ಗೃಹಮೇಧಿನಾಮಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ಯದಾ ದ್ವಯೋಃ ಪಾತ್ರಯೋರುದ್ಧರಣಂ ತದಾ ದಕ್ಷಿಣಾದೇವ ಮರುತೋ ಗೃಹಮೇಧಿನೋ ಯಜತಿ ಉತ್ತರಸ್ಮಾತ್ ಸ್ವಿಷ್ಟಕೃತಮ್ । ನ ದಕ್ಷಿಣಾದವದಾಯ ಹವಿಃ ಪ್ರತ್ಯಭಿಘಾರಃ । ನಾರಿಷ್ಠನಿವೃತ್ತಿಃ । ಸ್ವಿಷ್ಟಕೃದಾದಿ । ವೈಶ್ವಾನರೇ ಹವಿಃ । ನ ಪ್ರಾಶಿತ್ರಮ್ । ನ ಯಜಮಾನಭಾಗಮ್ । ಸರ್ವತ ಇಡಾವದಾನಮ್ । ಪ್ರಸ್ತರದೇಶೇ ಮಾರ್ಜನಾಂತೇ । ಯಜಮಾನಸ್ಯಾಮಾತ್ಯಾಃ ಯಜಮಾನಶ್ಚ ಸ್ವಾನ್ ಸ್ವಾನೋದನಾನಶ್ನಂತಿ । ಋತ್ವಿಜೋ ಅನ್ಯೇ ಬ್ರಾಹ್ಮಣಾಸ್ಸ್ಥಾಲಿಗತಾನ್ ಅಶ್ನಂತಿ । ಪತ್ನೀ ಪ್ರತಿವೇಶಮಶ್ನಾತಿ । ಅಮಾತ್ಯಾನಾಂ ತೃಪ್ತ್ಯರ್ಥಂ ಅನ್ಯಾನ್ಯನ್ನಾನಿ ಪಚಂತಿ । ಅಮಾತ್ಯಾಸ್ಸುಹಿತಾಸ್ಸುತೃಪ್ತಾಃ ಪ್ರಸನ್ನಾಃ ಪ್ರೀತಾ ಅನವರ್ತಿಮುಖಿನಃ ಪುಷೈಃ ಕೇಶಾಲಂಕೃತಾ ಭವೇಯುಃ । ಅಕ್ಷ್ಣೋರಂಜನಮ್ । ಪಾದಯೋ-ರಭ್ಯಂಜನಮೇತಾಂ ರಾತ್ರಿಂ ವಸಂತಿ । ವತ್ಸಾನ್ಮಾತೃಭಿಸ್ಸಹ ಸಂಬಧ್ನಾತಿ । ಸ್ಥಾಲೀ ದರ್ವ್ಯುದಾಯುವನಯೋರ್ನ ಪ್ರಕ್ಷಾಲನಮ್ । ಶರಂ ದರ್ವ್ಯುದಾಯುವನಂ ಚ ಸ್ಥಾಲ್ಯಾಂ ಅವದಧಾತಿ । ಆರ್ಧರಾತ್ರಾದೂರ್ಧ್ವಮಭಿವಾನ್ಯಾಯಾಃ ಅಗ್ನಿಹೋತ್ರ್ಯೈ ಚ ವತ್ಸೌ ಬಧ್ನಾತಿ ।</p>
<p>ಉಷಸಿ ಜಾತಾಯಾಂ ಪೂರ್ಣಾದರ್ವ್ಯೇಣ ಚರಂತಿ । ಪುರಾಗ್ನಿಹೋತ್ರಾತ್ ಪೂರ್ವನಿಹಿತ ಶರೇಣ ಉಭಯೋರ್ನಿಷ್ಕಾಸಾಭ್ಯಾಂ ಚ ದರ್ವೀಂ ಪೂರಯಿತ್ವಾ । ಯಜಮಾನಸ್ಯ ಋಷಭಂ ಸ್ವನಾಮ್ನಾ ಆಹೂಯ ತಸ್ಯ ರವತೇ ಜುಹುಯಾತ್ । ಯದ್ಯೃಷಭೋ ನ ರೂಯಾತ್ ಬ್ರಹ್ಮಾ ಬ್ರೂಯಾತ್ ಜುಹುಧೀತಿ । ಗಾರ್ಹಪತ್ಯೇ ಜುಹೋತಿ । ಪೂರ್ಣಾ ದರ್ವಿ ಪರಾಪತ ಸುಪೂರ್ಣಾ ಪುನರಾ ಪತ । ವಸ್ನೇವ ವಿಕ್ರೀಣಾವಹಾ ಇಷಮೂರ್ಜꣳ ಶತಕ್ರತೋ ॥ ದೇಹಿ ಮೇ ದದಾಮಿ ತೇ ನಿ ಮೇ ಧೇಹಿ ನಿ ತೇ ದಧೇ । ನಿಹಾರಮಿನ್ನಿ ಮೇ ಹರಾ ನಿಹಾರಂ ನಿ ಹರಾಮಿ ತೇ ಸ್ವಾಹಾ । ಇಂದ್ರಾಯೇದಮ್ । ನಿಷ್ಕಾಸಯೋರ್ನಾಶೇ ಆಜ್ಯೇನೈವ ಜುಹುಯಾತ್ । ಯಸ್ಯ ಋಷಭಸ್ಯ ರವತೇ ಜುಹೋತಿ ತಾಂ ದಕ್ಷಿಣಾಂ ದದಾತಿ । ಯದಾ ನ ರೂಯಾತ್ ತದಾ ನ ದದಾತಿ೧ ।</p>
<p>ಕ್ರೀಡಿನೀಷ್ಟಿಃ</p>
<p>ತದಾನೀಮೇವ ಕ್ರೀಡಿನೀಷ್ಟಿಃ । ಸಗುಣೋ ಮಾರುತಃ ಪೌರ್ಣಮಾಸ ವಿಕಾರಃ । ವೇದಂ ಕೃತ್ವಾ, ಅಗ್ನೀನ್ ಪರಿಸ್ತೀರ್ಯ ಇತಿ ಗೃಹಮೇಧೀಯೇ ಉಕ್ತತ್ವಾತ್ । ಇಷ್ಟ್ಯಾ ಯಕ್ಷ್ಯೇ । ವಿದ್ಯುದಸಿ । ವಿಹರಣಾದಿ । ಸಾಕಮೇಧೀಯꣳ ಹವಿಃ । ಸಪ್ತಕಪಾಲಾನಿ । ಸಾಕꣳ ಸೂರ್ಯೇಣೋದ್ಯತಾ ನಿರ್ವಪತಿ । ಮರುದ್ಭ್ಯಃ ಕ್ರೀಡಿಭ್ಯೋ ಜುಷ್ಟಂ ನಿರ್ವಪಾಮಿ । ಮರುತಃ ಕ್ರೀಡಿನೋ ಹವ್ಯꣳ ರಕ್ಷಧ್ವಮ್ । ಮರುದ್ಭ್ಯಃ ಕ್ರೀಡಿಭ್ಯೋ ವೋ ಜುಷ್ಟಂ ಪ್ರೋಕ್ಷಾಮಿ । ಏವಮಧಿವಾಪಸ್ಸಂವಾಪಶ್ಚ । ತೂಷ್ಣೀಮಭಿಘಾರಣಮ್ । ಪ್ರಿಯೇಣೇತ್ಯಾಸಾದನಮ್ । ಅಯಂ ಯಜ್ಞ ಇತ್ಯಾದಿ । ಮರುದ್ಭ್ಯಃ ಕ್ರೀಡಿಭ್ಯೋಽನುಬ್ರೂಹಿ । ಮರುತಃ ಕ್ರೀಡಿನೋ ಯಜ । ಮರುದ್ಭ್ಯಃ ಕ್ರೀಡಿಭ್ಯ ಇದಮ್ । ಮರುತಾಂ ಕ್ರೀಡಿನಾಮಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ಅನ್ವಾಹಾರ್ಯೋ ದಕ್ಷಿಣಾ । ಸಿದ್ಧಮಿಷ್ಟಿಸ್ಸಂತಿಷ್ಠತೇ ॥</p>
<p>॥ ಮಹಾಹವಿಃ ॥</p>
<p>ತಸ್ಮಿನ್ನೇವ ತಂತ್ರೇಽಗ್ನಿಹೋತ್ರಮ್ । ಅಗ್ನೀ ಪರಿತ್ಯಜ್ಯ । ತತೋ ಮಹಾಹವಿಷಸ್ತಂತ್ರಂ ಪ್ರಕ್ರಮಯತಿ । ಮಹಾಹವಿಷಾ ಯಕ್ಷ್ಯೇ । ವಿದ್ಯುದಸಿ । ತಸ್ಯ ವರುಣಪ್ರಘಾಸವದ್ವೇದಿಂ ಕರೋತಿ । ನ ದಕ್ಷಿಣವೇದಿಃ । ಋತಮಸೀತಿ ಪೂರ್ವಪರಿಗ್ರಹಾಂತಂ ಕೃತ್ವಾ । ವೇದ್ಯಾಂ ವರುಣಪ್ರಘಾಸವದುತ್ತರವೇದಿಮುಪವಪತಿ । ವಿತ್ತಾಯನೀ ಮೇಽಸಿ ಇತ್ಯಾದಿ ದಕ್ಷಿಣತೋ ನಿಸ್ಸಾರಣಾಂತಂ ಕೃತ್ವಾ । ಪಶುಬಂಧವದಗ್ನಿಂ ಪ್ರಣಯತಿ । ಉದ್ಯಮ್ಯಾಗ್ನಿಂ ತತೋ ದಕ್ಷಿಣಾಗ್ನಿ ಪ್ರಣಯನಮ್ । ಉಪಯಮನೀಭಿರುಪಯಮ್ಯ ಹರತಿ । ಉಪರ್ಯಗ್ನೌ ಧಾರ್ಯಮಾಣೇ ವ್ಯಾಘಾರಣಮ್ । ಅಗ್ನೇರ್ಭಸ್ಮಾಸಿ ಇತಿ ಊರ್ಣಾಸ್ತುಕಾಮೇವ ನಿದಧಾತಿ । ಅತಿಮುಕ್ತಿ-ಹೋಮಾಂತೇ ದೇವಾ ಗಾತುವಿದ ಇತ್ಯಾದ್ಯಗ್ನೀನನ್ವಾದಧಾತಿ । ಸಾಕಮೇಧೀಯಮಹಾಹವಿಷꣳ ಹವಿಃ । ಬರ್ಹಿರಾಹೃತ್ಯ ವ್ರತಪ್ರವೇಶಃ । ದ್ವಾತ್ರಿಂಶತ್ಕಪಾಲಾನಿ । ಚತಸ್ರಸ್ಸ್ಥಾಲ್ಯಃ । ಶೂರ್ಪದ್ವಯಂ, ಸಾನ್ನಾಯ್ಯ ವಾಜಿನಪಾತ್ರವರ್ಜಮ್ ।</p>
<p>ವಾನಸ್ಪತ್ಯಾಸಿ ಇತ್ಯಗ್ನಿಹೋತ್ರಹವಣೀಮ್ । ವೇಷಾಯ ವಾಂ ಇತಿ ಶೂರ್ಪದ್ವಯಮಾದತ್ತೇ । ನಿರ್ವಾಪಕಾಲೇ ಸರ್ವೇ ಯವಾ ಭವನ್ತಿ । ಪೌಷ್ಣಾಂತಾನಿ ನಿರುಪ್ಯ । ಅನ್ಯಸ್ಮಿನ್ ಶೂರ್ಪೇ ಪವಿತ್ರೇ ನಿಧಾಯ । ಐಂದ್ರಾಗ್ನಂ ನಿರುಪ್ಯ । ಪೂರ್ವಸ್ಮಿನ್ ಶೂರ್ಪೇ ಪವಿತ್ರೇ ನಿಧಾಯ । ಇಂದ್ರಾಯ ಜುಷ್ಟಂ ನಿರ್ವಪಾಮಿ । ವಿಶ್ವಕರ್ಮಣೇ ಜುಷ್ಟಂ ನಿರ್ವಪಾಮಿ । ಇದಂ ದೇವಾನಾಮಿತ್ಯಾದಿ । ಅಗ್ನೇ ಹವ್ಯꣳ ರಕ್ಷಸ್ವ ಸೋಮ ಹವ್ಯꣳ ರಕ್ಷಸ್ವ ಸವಿತರ್ಹವ್ಯꣳ ರಕ್ಷಸ್ವ ಸರಸ್ವತಿ ಹವ್ಯꣳ ರಕ್ಷಸ್ವ ಪೂಷನ್ ಹವ್ಯꣳ ರಕ್ಷಸ್ವೇನ್ದ್ರಾಗ್ನೀ ಹವ್ಯꣳ ರಕ್ಷೇಥಾಮಿಂದ್ರ ಹವ್ಯꣳ ರಕ್ಷಸ್ವ ವಿಶ್ವಕರ್ಮನ್ ಹವ್ಯꣳ ರಕ್ಷಸ್ವ । ಏವಂ ಪ್ರೋಕ್ಷಣಾದಯಃ । ಐಂದ್ರಾಗ್ನಸ್ಯ ಅವಹನನಂ ಕೃತ್ವಾ । ತುಷಾನನ್ಯತ್ರ ನಿಧಾಯ । ತಂಡುಲಾನೇಕೀಕೃತ್ಯ । ಫಲೀಕರಣಾದಿ ಕರೋತಿ । ಯಥಾಭಾಗಂ ವ್ಯಾವರ್ತಧ್ವಮ್ । ಇದಮಗ್ನೇಸ್ಸವಿತುಃ ಪೂಷ್ಣ ಇಂದ್ರಾಗ್ನಿಯೋರ್ವಿಶ್ವಕರ್ಮಣಃ ಪುರೋಡಾಶಾರ್ಥಾನ್ । ಇದꣳ ಸೋಮಸ್ಯ ಸರಸ್ವತ್ಯಾ ಇಂದ್ರಸ್ಯ ಚರ್ವರ್ಥಾನ್ । ಅꣳಶವಸ್ಸ್ಥ ಇತ್ಯಾದಿ । ಐಂದ್ರಾಗ್ನಸ್ಯ ಏಕಾದಶಕಪಾಲಾನಿ । ಇಂದ್ರಸ್ಯ ಚರುಸ್ಥಾಲೀಮ್ । ವಿಶ್ವಕರ್ಮಣ ಏಕಕಪಾಲಮ್ । ಮಖಸ್ಯ ಶಿರೋಽಸೀತ್ಯಂತಂ ಕೃತ್ವಾ । ಯಥಾಭಾಗಂ ವ್ಯಾವರ್ತಧ್ವಮ್ ಆಗ್ನೇಯಮ್ । ಯಥಾಭಾಗಂ ವ್ಯಾವರ್ತಧ್ವಮ್ ಸೌಮ್ಯತಂಡುಲಾನ್ । ಯಥಾಭಾಗಂ ವ್ಯಾವರ್ತಧ್ವಮ್ ಸಾವಿತ್ರಮ್ । ಯಥಾಭಾಗಂ ವ್ಯಾವರ್ತೇಥಾಮ್ ಸಾರಸ್ವತೈಂದ್ರಮ್ । ಯಥಾಭಾಗಂ ವ್ಯಾವರ್ತಧ್ವಮ್ ಪೌಷ್ಣಮ್ । ಯಥಾಭಾಗಂ ವ್ಯಾವರ್ತೇಥಾಮ್ ಇತರೌ । ಇದಮಿಂದ್ರಾಗ್ನಿಯೋಃ, ಇದಂ ವಿಶ್ವಕರ್ಮಣಃ । ಇದಂ ಸರಸ್ವತ್ಯಾಃ, ಇದಮಿಂದ್ರಸ್ಯ । ಇದಮಹꣳ ಸೇನಾಯಾ ಇತ್ಯಾದಿ । ಮಂತ್ರೇಣ ಅಗ್ನಿಂ, ಸಾವಿತ್ರಂ, ಸಾರಸ್ವತಂ, ಪೌಷ್ಣಂ, ವಿಶ್ವಕರ್ಮಾಣಮ್ । ತೂಷ್ಣೀಂ ಸೌಮ್ಯಮೈಂದ್ರಾಗ್ನಮೈಂದ್ರಮ್ । ಪ್ರಿಯೇಣೇತ್ಯಾಸಾದನಮ್ ।</p>
<p>ಅಗ್ನಿ ಮಂಥನಾದಿ ವರುಣಪ್ರಘಾಸವತ್ । ಸ್ರುಚ್ಯಾಘಾರಣೇ ವಿಶೇಷಃ ಅಗ್ನೇರ್ವೇರ್ಹೋತ್ರಂ ವೇರ್ದೂತ್ಯಮೂರ್ಧ್ವೋ ಅಧ್ವರೇ ಸ್ಯಾತ್ । ಅವತಾಂ ತ್ವಾ ದ್ಯಾವಾಪೃಥಿವೀ ಅವ ತ್ವಂ ದ್ಯಾವಾಪೃಥಿವೀ ಸ್ವಿಷ್ಟಕೃದಿಂದ್ರಾಯ ದೇವೇಭ್ಯೋ ಭವ ಜುಷಾಣೋ ಅಸ್ಯ ಹವಿಷೋ ಘೃತಸ್ಯ ವೀಹಿ ಸ್ವಾಹಾ ಇತಿ ಸ್ರುಚ್ಯಮಾಘಾರಯತಿ । ವಾಗಸ್ಯಾಗ್ನೇಯೀ ಸಪತ್ನಕ್ಷಯಣೀ ವಾಚಾ ಮೇಂದ್ರಿಯೇಣಾವಿಶ । ಅಗ್ನಯ ಇದಮಿತಿ ಯಜಮಾನೋಽನುಮಂತ್ರಯತೇ । ನವ ಪ್ರಯಾಜಾಃ । ಐಂದ್ರಾಗ್ನಾಂತಂ ಪ್ರಚರ್ಯ, ಇಂದ್ರಾಯಾನುಬ್ರೂಹಿ । ಇಂದ್ರಂ ಯಜ । ಇಂದ್ರಾಯೇದಮ್ । ಇಂದ್ರಸ್ಯಾಹಂ ದೇವಯಜ್ಯಯೇಂದ್ರಿಯಾವ್ಯನ್ನಾದೋ ಭೂಯಾಸಮ್ । ಪೂರ್ವವದೇಕಕಪಾಲೇನ ಪ್ರಚರತಿ । ವಿಶ್ವಕರ್ಮಣೇಽನುಬ್ರೂಹಿ । ವಿಶ್ವಕರ್ಮಾಣಂ ಯಜ । ವಿಶ್ವಕರ್ಮಣ ಇದಮ್ । ವಿಶ್ವಕರ್ಮಣೋಽಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ಪ್ರತ್ಯಾಕ್ರಮ್ಯ ಚತುರ್ಭಿರ್ಮಾಸನಾಮಭಿರೇಕಕಪಾಲಮಭಿಜುಹೋತಿ । ಸಹಶ್ಚ ಸ್ವಾಹಾ । ಸಹಾಯೇದಮ್ । ಸಹಸ್ಯಶ್ಚ ಸ್ವಾಹಾ । ಸಹಸ್ಯಾಯೇದಮ್ । ತಪಶ್ಚ ಸ್ವಾಹಾ । ತಪಸ ಇದಮ್ । ತಪಸ್ಯಶ್ಚ ಸ್ವಾಹಾ । ತಪಸ್ಯಾಯೇದಮ್ । ಧೇನುರ್ದಕ್ಷಿಣಾ । ಋಷಭೋ ವಾ ಪ್ರವಯಾಃ । ಇಂದ್ರಸ್ಯಾಹಮುಜ್ಜಿತಿಮ್ । ವಿಶ್ವಕರ್ಮಣೋಽಹಮುಜ್ಜಿತಿಮ್ । ಯಜ್ಞೋ ಮ ಆಗಚ್ಛತು । ಇದುವತ್ಸರೀಣಾಗ್ ಸ್ವಸ್ತಿಮಾಶಾಸೇ । ಪ್ರಣೀತಾವಿಮೋಕಕಾಲೇ ಐಂದ್ರಾಗ್ನತುಷಾನ್ ತೂಷ್ಣೀಮಪ್ಸು ಪ್ರತಿಪಾದಯತಿ । ತತೋ ಧಾರಾಸ್ರಾವಣಾದಿ । ಸಿದ್ಧಮಿಷ್ಟಿಸ್ಸಂತಿಷ್ಠತೇ ॥</p>
<p>॥ ಮಹಾಪಿತೃಯಜ್ಞಃ ॥</p>
<p>ಮಹಾಪಿತೃಯಜ್ಞವಿಹಾರಃ-</p>
<p>ತದಾನೀಮೇವ ಪಿತೃಯಜ್ಞಸ್ಯ ತಂತ್ರಂ ಪ್ರಕ್ರಮಯತಿ । ದಕ್ಷಿಣಾಗ್ನೇರ್ಮಧ್ಯತಃ ಪ್ರಾಗ್ರಶ್ಮಿಂ ನಿಧಾಯ ದಕ್ಷಿಣಾಗ್ನೇಃ ಪುರತಃ ಚತುರಂಗುಲದೇಶೇ ಶಂಕುಃ । ತಸ್ಯ ಪುರಸ್ತಾತ್ ಪಾದೋನಷೋಡಾಶಾಂಗುಲಾಧಿಕ ಪಂಚಾರತ್ನೌ ಶಂಕುಃ । ಅಷ್ಟಾರತ್ನಿಪರಿಮಿತರಜ್ಜುಮಧ್ಯೇ ಲಕ್ಷಣಂ ಕೃತ್ವಾ ಶಂಕ್ವೋಃ ಪಾಶೌ ಪ್ರತಿಮುಚ್ಯ ದಕ್ಷಿಣೇನ ದಕ್ಷಿಣಾಪಾಯಮ್ಯ ಶಂಕುಂ ನಿಹತ್ಯ ಏವಮುತ್ತರತಶ್ಚ । ಏವಂ ಶೌಲ್ಬೇನ ಮಾನೇನ ವೇದಿಂ ಕೃತ್ವಾ । ಸರ್ವತಃ ಸ್ಪಂದ್ಯರೇಖಯಾ ಪರ್ಯಾತನೋತಿ । ವೇದೇಃ ಪೂರ್ವಾರ್ಧೇ ಉದಗ್ದ್ವಿಪದ ಉತ್ಕರಃ೧ । ವೇದೇರ್ಮಧ್ಯತ-ಶ್ಚತುರ್ದಿಕ್ಷು ಸಪ್ತದಶಾಂಗುಲದೇಶೇ ಶಂಕುಂ ನಿಖಾಯ ತೇ ಚತ್ವಾರಃ ಕೋಣಾಃ ಕಾರ್ಯಾಃ । ತತ್ ಪಿತ್ರ್ಯಾಹವನೀಯಾಯತನಮ್ ।</p>
<p>ಮಹಾಪಿತೃಯಜ್ಞಪ್ರಯೋಗಃ :-</p>
<p>ಪತ್ನ್ಯಾ ಸಹ ಪ್ರಾಣಾನಾಯಮ್ಯ । ಪಿತೃಯಜ್ಞೇನ ಯಕ್ಷ್ಯೇ ಇತಿ ಸಂಕಲ್ಪ್ಯ । ವಿದ್ಯುದಸಿ । ನಾತ್ರ ಪತ್ನೀ ತಿಷ್ಠತಿ ಯಾವದ್ಯಜ್ಞಸಮಾಪ್ತಿಃ । ಅಗ್ನೀನ್ ವಿಹೃತ್ಯ । ವೇದಂ ಕೃತ್ವಾ ವೇದಿಃ । ಸರ್ವಂ ಪ್ರಾಗ್ದಕ್ಷಿಣಾಭಿಮುಖಂ ಕರ್ಮ೨ । ಸ್ಫ್ಯಾದಾನಾದಿ । ವೇದೇನ ದಕ್ಷಿಣಪೂರ್ವಾಪವರ್ಗಯಾ ಸಂಮಾರ್ಗಃ । ಪೂರ್ವಾರ್ಧೇ ವೇದೇರ್ದರ್ಭಂ ನಿಧಾಯ ಆಗ್ನೇಯಾಯ ಸ್ತಂಬಯಜುರ್ಹರಣಮ್ । ವೇದೇಃ ಪೂರ್ವಾರ್ಧೇ ಉದಕ್ ದ್ವಿಪದ ಉತ್ಕರಃ । ಬಧಾನ ದೇವಸವಿತೇತಿ ಉದಙ್ಮುಖೋ ನಿವಪತಿ । ಋತಮಸೀತಿ ಪೂರ್ವಪರಿಗ್ರಹಃ । ಅಪಾರುರುಮ ದೇವಯಜನಮಿತ್ಯುದ್ಧನನಮ್ । ಆಗ್ನೀಧ್ರಃ ಉತ್ಕರೇ ತ್ರಿರ್ನಿವಪತಿ । ಇಮಾಂ ನರಾಶ್ಚ, ದೇವಸ್ಯ ಸವಿತುಃ ಭೂಮಿರ್ಭೂತ್ವಾ ಚ ನ ಸಂತಿ ।</p>
<p>ಅನೂಹಪಕ್ಷಮಾಶ್ರಿತ್ಯಪ್ರಯೋಗಃ</p>
<p>ಪ್ರಾಗುತ್ತರಾತ್ ಪರಿಗ್ರಹಾತ್ ಕೃತ್ವಾ । ದಕ್ಷಿಣಾಗ್ನೇರಗ್ನಿಮಾಹೃತ್ಯ ಮಧ್ಯೇ ವೇದ್ಯಾ ಉಪಸಮಾದಧಾತಿ । ಏತಸ್ಮಿನ್ ಪಿತೃಯಜ್ಞೇ ಆಹವನೀಯಕರ್ಮಾಣಿ ಕ್ರಿಯಂತೇ । ಗಾರ್ಹಪತ್ಯದಕ್ಷಿಣಾಗ್ನಿವೇದಿಗತಾಗ್ನೀನಾ-ಮನ್ವಾಧಾನಮ್ । ಪ್ರಕೃತ್ಯಾಹವನೀಯಸ್ಯ ತೂಷ್ಣೀಮ್ । ಗಾರ್ಹಪತ್ಯಾಹವನೀಯಯೋರಂತರಾಗಮನೇ ನ ದೋಷಃ । ಪಿತೃಯಜ್ಞಾರ್ಥಾಹವನೀಯಾಂತರಾಗಮನೇ ಭವತ್ಯೇವ ದೋಷಃ । ಅದ್ಯ ಯಜ್ಞಾಯ, ಇಮಾಮೂರ್ಜಂ ಪಂಚದಶೀಮ್ । ಸಾಕಮೇಧೀಯ ಪೈತೃಯಜ್ಞꣳ ಹವಿಃ । ಅಗ್ನೀನನ್ವಾಧಾಯೇಧ್ಮಾ-ಬರ್ಹಿರಾಹರತಿ ಸಮೂಲಂ ಬರ್ಹಿದಾತಿ । ಉತ್ತರೇಣಗಾರ್ಹಪತ್ಯಮಿತ್ಯಾದಿ । ಪ್ರಸ್ತರವರ್ಜಮ್ । ಸುಸಂಭೃತಾ ತ್ವಾ ಸಂಭರಾಮಿ ನಿಧನಾನ್ಯೇವ । ನಾತ್ರಾಲುಭಿತಾ ಯೋನಿಃ । ಬರ್ಹಿರಾಹೃತ್ಯ ವ್ರತಪ್ರವೇಶಃ । ಪರಿಸ್ತರಣಾಹರಣಾದಿ । ವರ್ಷೀಯಾನರ್ಥಾದಿಧ್ಮೋ ದ್ರಾಘೀಯಾಂಶ್ಚ೧ । ಪಂಚದಶ ಸಾಮಿಧೇನ್ಯಃ । ದ್ವೌ ಪರಿಧೀ ಶುಲ್ಬಂ ನಿಧಾಯ । ಯತ್ಕೃಷ್ಣೋ ರೂಪಂ ಕೃತ್ವಾ &mdash; ತತಸ್ತ್ವಾಂ ವಿꣳಶತಿಧಾ ಸಂಭರಾಮಿ ಸುಸಂಭೃತಾ । ದ್ವೌ ಪರಿಧೀ ತಿಸ್ರಸ್ಸಮಿಧೋ ಯಜ್ಞಾಯುರನುಸಂಚರಾನ್ &mdash; ಸಂಭರಾಮಿ ಸುಸಂಭೃತಾ । ಇಧ್ಮಪ್ರವ್ರಶ್ಚನ ನಿಧಾನಮ್ । ನ ವೇದಕರಣಮ್ । ಉಪವೇಷಂ ಕೃತ್ವಾ । ಅಲಂಕೃತ್ಯ । ಪರಿಸ್ತೃಣೀತ, ದೇವಾ ದೇವೇಷು, ಕರ್ಮಣೇ ವಾಮಿತ್ಯಾದಿ । ಪಾತ್ರಪ್ರಯೋಗಕಾಲೇ ಷಟ್ಕಪಾಲಾನಿ ಭರ್ಜನಾರ್ಥಂ ಕಪಾಲಂ ಸ್ಫ್ಯಶ್ಚ ದ್ವಂದ್ವಮ್ । ಉದಕುಂಭಮಗ್ನಿಹೋತ್ರಹವಣೀಂ ಚ ಶೂರ್ಪೇಣ ದ್ವಂದ್ವಮ್ । ಕೃಷ್ಣಾಜಿನಾದಾನಾದಿ ಷಟ್ಕಮ್ । ಪುರತಃ ಪಾತ್ರೀದ್ವಯಂ ಶರಾವಂ ಚ ವೇದೇನ ದ್ವಂದ್ವಮ್ । ಯೋಕ್ತ್ರೇಡಾಪಾತ್ರವರ್ಜಮ್ । ಶಿಷ್ಟಾನಿ ಪ್ರಕೃತಿವತ್ । ಪವಿತ್ರಕರಣಾದಿ ।</p>
<p>ನಿರ್ವಪಣಕಾಲೇ ಸರ್ವತೋ ವೇದಿಂ ಪರಿಶ್ರಿತ್ಯ । ಉತ್ತರೇಣ ದ್ವಾರಂ ಕೃತ್ವಾ । ಅಗ್ನಿಹೋತ್ರಹವಣ್ಯಾದಾನಾದಿ । ಪ್ರತ್ಯುಷ್ಟಮಿತಿ ಗಾರ್ಹಪತ್ಯೇ ಪ್ರತಿತಪ್ಯ । ಪಾತ್ರ್ಯಾಂ ಯವಾನೋಪ್ಯ ದಕ್ಷಿಣತ ಉಪವಿಶ್ಯ ಪ್ರಾಚೀನಾವೀತೀ ಹವೀಂಷಿ ನಿರ್ವಪತಿ । ಉತ್ತರತೋ ವಾ ಯಜ್ಞೋಪವೀತೀ । ಶೂರ್ಪೇ ಪವಿತ್ರೇ ನಿಧಾಯ । ಸೋಮಾಯ ಪಿತೃಮತೇ ಜುಷ್ಟಂ ನಿರ್ವಪಾಮಿ । ಪಿತೃಭ್ಯೋ ಬರ್ಹಿಷದ್ಭ್ಯೋ ಜುಷ್ಟಂ ನಿರ್ವಪಾಮಿ । ಪಿತೃಭ್ಯೋಽಗ್ನಿಷ್ವಾತ್ತೇಭ್ಯೋ ಜುಷ್ಟಂ ನಿರ್ವಪಾಮಿ । ಇದಂ ದೇವಾನಾಮಿತ್ಯಾದಿ । ಸೋಮ ಪಿತೃಮನ್ ಹವ್ಯꣳ ರಕ್ಷಸ್ವ ಪಿತರೋ ಬರ್ಹಿಷದೋ ಹವ್ಯꣳ ರಕ್ಷಧ್ವಂ ಪಿತರೋಽಗ್ನಿಷ್ವಾತ್ತಾ ಹವ್ಯꣳ ರಕ್ಷಧ್ವಮ್ । ಯಜ್ಞೋಪವೀತೀ ಭೂತ್ವಾ ಉದಕುಂಭೇ ಪವಿತ್ರೇ ನಿಧಾಯ ಉತ್ಪೂಯ ಬ್ರಹ್ಮಾಣಮಾಮಂತ್ರ್ಯ । ಸೋಮಾಯ ಪಿತೃಮತೇ ವೋ ಜುಷ್ಟಂ ಪ್ರೋಕ್ಷಾಮಿ ಪಿತೃಭ್ಯೋ ಬರ್ಹಿಷದ್ಭ್ಯೋ ವೋ ಜುಷ್ಟಂ ಪ್ರೋಕ್ಷಾಮಿ ಪಿತೃಭ್ಯೋಽಗ್ನಿಷ್ವಾತ್ತೇಭ್ಯೋ ವೋ ಜುಷ್ಟಂ ಪ್ರೋಕ್ಷಾಮಿ । ಶುಂಧಧ್ವಂ ದೈವ್ಯಾಯ । ಕೃಷ್ಣಾಜಿನಾದಾನಾದಿ । ನ ಪತ್ನೀ ಅವಹನನಾದಿ ಕರೋತಿ । ಹವಿಷ್ಕೃದೇಹೀತ್ಯನೇನಾಧ್ವರ್ಯುರೇವಾವಹನನಂ ಕರೋತಿ । ಪ್ರೋಕ್ಷಣ್ಯುದಕೇನ ಯವಾನ್ ಸಂಯುತ್ಯ । ತ್ರಿಷ್ಫಲೀ ಕ್ರಿಯಮಾಣಾನಾಂ ಇತ್ಯುತ್ಕರೇ ತ್ರಿರ್ನಿನೀಯ । ಯವಾನ್ತ್ರೇಧಾ ಕೃತ್ವಾ ದ್ವಿಭಾಗಸ್ಯ ಯಥಾಭಾಗಂ ವ್ಯಾವರ್ತಧ್ವಮ್ । ಇದಂ ಸೋಮಸ್ಯ ಪಿತೃಮತಃ ಪೇಷಣಾರ್ಥಾನ್ । ಇದಂ ಪಿತೃಣಾಂ ಬರ್ಹಿಷದಾಮ್ ಪಿತೃಣಾಮಗ್ನಿಷ್ವಾತ್ತಾನಾಮ್ ಧಾನಾರ್ಥಾನ್ । ಕೃಷ್ಣಾಜಿನಾದಾನಾದಿ ಸೋಮಾಯ ಪಿತೃಮತೇ ಜುಷ್ಟಮಧಿವಪಾಮಿ ಧಾನ್ಯಮಸಿ । ಧೃಷ್ಟ್ಯಾದಾನಾದಿ । ಆದ್ಯೈರ್ಮಂತ್ರೈರ್ದಕ್ಷಿಣಾರ್ಧೇ ಗಾರ್ಹಪತ್ಯಸ್ಯ ಷಟ್ಕಪಾಲಾನ್ಯುಪಧಾಯ । ಪ್ರಕ್ಷಾಲ್ಯೋಪವೇಷಮ್ । ದಕ್ಷಿಣಾಗ್ನೌ ಪ್ರಥಮೇನ ಕಪಾಲಮಂತ್ರೇಣ ಧಾನಾರ್ಥಂ ಭರ್ಜನಕಪಾಲಮಧಿಶ್ರಯತಿ । ಭೃಗೂಣಾಮಂಗಿರಸಾಂ ತಪಸಾ ತಪ್ಯಸ್ವ ಇತ್ಯೇಕಕಪಾಲೇ । ಮದಂತೀರಧಿಶ್ರಯತಿ । ಸೋಮಾಯ ಪಿತೃಮತೇ ಜುಷ್ಟꣳ ಸಂವಪಾಮಿ । ಪಿಷ್ಟಾನ್ಯುತ್ಪೂಯ ತಂಡುಲಾನುತ್ಪುನಾತಿ । ಅಧಿಶ್ರಯಣಕಾಲೇ ಪುರೋಡಾಶಮಧಿಶ್ರಿತ್ಯ । ಘರ್ಮಾಸ್ಥ ವಿಶ್ವಾಯುಷಃ ತಂಡುಲಾನೋಪ್ಯ ಬಹುರೂಪಾ ಧಾನಾಃ ಕರೋತಿ । ವಿದಹ್ಯಮಾನಾಃ ಪರಿಶೇರತೇ ಇತಿ ವಿಜ್ಞಾಯತೇ । ಪ್ರಥನಾದಿ ಪುರೋಡಾಶಸ್ಯ ಅಂತರಿತꣳ ಸರ್ವೇಷಾಂ ಸ್ವೇನ ಸ್ವೇನಾಗ್ನಿನಾ । ಆಪ್ಯಲೇಪಂ ನಿನೀಯ ।</p>
<p>ಬ್ರಹ್ಮನ್ನುತ್ತರಂ ಪರಿಗ್ರಾಹಮಿತ್ಯಾದಿ । ವಸವಸ್ತ್ವಾ ಪರಿಗೃಹ್ಣಂತು ಇತ್ಯಾದಿ ಉತ್ತರಪರಿಗ್ರಹಃ । ಸಂಪ್ರೈಷಕಾಲೇ ಪತ್ನೀವರ್ಜಂ ಸಂಪ್ರೇಷ್ಯತಿ । ಪ್ರೋಕ್ಷಣೀರಾಸಾದಯೇಧ್ಮಾಬರ್ಹಿರುಪಸಾದಯ ಸ್ರುವಂ ಚ ಸ್ರುಚಶ್ಚ ಸಂಮೃಡ್ಢ್ಯಾಜ್ಯೇನೋದೇ೩ಹಿ । ಉದಕ ಪೂರಣಾದಿ । ನ ಸನ್ನಹನಮ್ । ನ ಅಗ್ನೇ ಗೃಹಪತ ಇತ್ಯಾದಿ । ನ ಯುಕ್ತಾ ಮೇ೧ । ಪೂಷಾ ತೇ ಬಿಲಮಿತ್ಯಾದಿ । ಊರ್ಜೇ ತ್ವಾ ಇತ್ಯಪಾದಾಯ । ತೇಜೋಽಸಿ ತೇಜೋಽನುಪ್ರೇಹಿ ಹರತಿ । ಅಗ್ನಿಸ್ತೇ ತೇಜೋ ಮಾ ವಿ ನೈತ್ ವೇದಿಗತಾಗ್ನಾವಧಿಶ್ರಿತ್ಯ । ಅಗ್ನೇರ್ಜಿಹ್ವಾಸಿ । ಆಜ್ಯಮಸಿ । ಪ್ರೋಕ್ಷಣಾದ್ಯುತ್ಪವನಾನ್ತಂ ಕೃತ್ವಾ । ಸ್ರುವಂ ಸ್ರುಚಃ ವೇದಮಾಜ್ಯಸ್ಥಾಲೀಂ ಚಾದಾಯ ಗತ್ವಾ । ಉತ್ತರೇಣ ಗಾರ್ಹಪತ್ಯಂ ಚತುರ್ಗೃಹೀತಾನ್ಯಾಜ್ಯಾನಿ ಗೃಹ್ಣಾತಿ ಪಂಚಾವತ್ತಿನಾಮಪಿ । ಉಪಭೃತಿ ಪಂಚಾನಾಂ ತ್ವಾ ದಿಶಾಮ್ । ಪಂಚಾನಾಂ ತ್ವಾ ಪಂಚಜನಾನಾಮ್ । ಚರೋಸ್ತ್ವಾ । ಬ್ರಹ್ಮಣಸ್ತ್ವಾ । ಧ್ರುವಾಯಾಂ ಪ್ರಕೃತಿವತ್ ಸುಪ್ರಜಾಸ್ತ್ವಾಯ ತ್ವಾ । ಆಪೋ ದೇವೀರಿತ್ಯಾದಿ । ಪೂಷಾ ತೇ ಗ್ರನ್ಥಿಂ ವಿಷ್ಯತು ಗ್ರಂಥಿಂ ವಿಸ್ರಸ್ಯ । ದರ್ಭೈರ್ವೇದಿಮಂತರ್ಧಾಯ ಆಗ್ನೇಯೀಮಾರಭ್ಯ ತ್ರಿಃ ಪ್ರಸವ್ಯಂ ಅಪ್ರದಕ್ಷಿಣಂ ವೇದಿಂ ಊರ್ಣಾಂಮ್ರದಸಂ ತ್ವಾ ಇತಿ ಮಂತ್ರಾವೃತ್ಯಾ ಸ್ತೃಣನ್ ಪರ್ಯೇತಿ । ಚತುಶ್ಶಿಖಂಡೇತಿ ಯಜಮಾನಃ । ಸರ್ವಾಂ ವೇದಿಮಾಸ್ತೀರ್ಯ ಹಸ್ತೇ ಪ್ರಸ್ತರಪ್ರಮಾಣಮವಶೇಷಯತಿ । ಔದ್ಧವಾನ್೨ ಧಾರಯಮಾಣಃ ತ್ರಿರಸ್ತೃಣನ್ ಪ್ರತಿಪರ್ಯೇತಿ । ಅಯಂ ಪ್ರಾಣಶ್ಚೇತಿ ತತ್ರ ಪವಿತ್ರೇ ಅಪಿಸೃಜ್ಯ । ಪ್ರಾಣಾಪಾನಾಭ್ಯಾಂ ತ್ವೇತಿ ಯಜಮಾನಾಯ ಪ್ರದಾಯ ಪುನರಾದಾಯ । ಪರಿಧೀ ಪರಿದಧಾತಿ । ಗಂಧರ್ವೋಽಸಿ ಇತಿ ಮಧ್ಯಮಮ್ । ಮಿತ್ರಾವರುಣೌ ತ್ವಾ ಇತ್ಯುತ್ತರತಃ । ಯಜಮಾನಃ - ಧ್ರುವೋಽಸಿ, ಅಭಿಭೂರಸಿ । ಅಸ್ಮಿನ್ ಯಜ್ಞ ಉಪಭೂಯ ಇನ್ನು ಮೇ ಅವಿಕ್ಷೋಭಾಯ ಪರಿಧೀ ದಧಾಮಿ &mdash; ನುದಾತೈ । ಸೂರ್ಯಸ್ತ್ವಾ ಇತ್ಯಾದಿ । ನ ವಿಧೃತೀ । ತೂಷ್ಣೀಂ ಪ್ರಸ್ತರಸ್ತರಣಮ್ । ಅಯಂ ಪ್ರಸ್ತರ ಉಭಯಸ್ಯ ಇತ್ಯಾದಿ । ದಕ್ಷಿಣಾಪ್ರಾಗಗ್ರಂ ಪ್ರಸ್ತರಂ ಸ್ತೃಣಾತಿ । ತತ್ರ ಸ್ರುಚಾಂ ಸಾದನಮ್ । ಆಜ್ಯಮಭಿಮಂತ್ರ್ಯ । ಅಂಗಾರಾಪೋಹನಾದಿ । ಸೂರ್ಯಜ್ಯೋತಿಷೋ ವಿಭಾತ ಮಹತ ಇಂದ್ರಿಯಾಯ ಧಾನಾ ಅಭಿಮಂತ್ರ್ಯ । ಸರ್ವೇಷಾಂ ತೂಷ್ಣೀಮಭಿಘಾರಣಮ್ । ಸ್ಯೋನಂ ತೇ ಪಾತ್ಯ್ರಾಮುಪಸ್ತೀರ್ಯ । ಷಟ್ಕಪಾಲಮುದ್ವಾಸ್ಯ । ತೂಷ್ಣೀಂ ಪ್ರತಿಷ್ಠಾಪಯತಿ । ಸ್ಯೋನಂ ವಸ್ಸದನಂ ಕರೋಮಿ ಘೃತಸ್ಯ ಧಾರಯಾ ಸುಶೇವಂ ಕಲ್ಪಯಾಮಿ ವಃ ದ್ವಿತೀಯಪಾತ್ರ್ಯಾಮುಪಸ್ತೀರ್ಯ । ಸ್ಯೋನಂ ತೇ ಶರಾವೇ ಉಪಸ್ತರಣಮ್ । ಭುವನಸ್ಯ ಗೋಪಾ ಶೃತಾ ಉತ್ಸ್ನಾಂತಿ ಜನಿತ್ರ್ಯೋ ಮತೀನಾಮ್ ಧಾನಾ ಉದ್ವಾಸ್ಯ । ಯಥಾ ಭಾಗಂ ವ್ಯಾವರ್ತೇಥಾಮ್ ವಿಭಜ್ಯ । ಇದಂ ಪಿತೃಣಾಂ ಬರ್ಹಿಷದಾಮ್ । ಇದಂ ಪಿತೃಣಾಮಗ್ನಿಷ್ವಾತ್ತಾನಾಮ್ ಬರ್ಹಿಷದಾಮ್ ಧಾನಾಃ ಆಜ್ಯೇನ ಸಂಯುತ್ಯ ಪಾತ್ರ್ಯಾಂ ತೂಷ್ಣೀಂ ಪ್ರತಿಷ್ಠಾಪಯತಿ । ಅರ್ಧಂ ಪಿಷ್ಟಾನಾಮಾವೃತಾ ಸಕ್ತೂನ್ ಕರೋತಿ । ಕೃಷ್ಣಾಜಿನಾದಾನಾದಿ । ಪಿತೃಭ್ಯೋಽ-ಗ್ನಿಷ್ವಾತ್ತೇಭ್ಯೋ ಜುಷ್ಟಮಧಿವಪಾಮಿ ಧಾನ್ಯಮಸಿ ಧಿನುಹಿ ದೇವಾನ್ । ಅಣೂನಿ ಕುರುತಾದಿತ್ಯಂತಂ ಕೃತ್ವಾ । ಅಭಿವಾನ್ಯಾಯೈ ದುಗ್ಧಸ್ಯಾರ್ಧಪೂರ್ಣಶರಾವೇ ಪಾತ್ರೀಸ್ಥಾನೀಯೇ ಸಕ್ತೂನೋಪ್ಯ । ಇರಾಭೂತಿಃ । ಏಕಯಾ ಇಕ್ಷುಶಲಾಕಯಾ ಇಕ್ಷುಕಾಂಡೇನ ವಾ ದಕ್ಷಿಣಾಮುಖಃ ರಜ್ವಾ ಬಧ್ವಾ ತ್ರಿಃ ಪ್ರಸವ್ಯಮನಾರಭ್ಯೋಪಮಂಥತಿ । ಶಲಾಕಸ್ಥಂ ಮಂಥಂ ಕರೋತಿ೧ । ಕ್ರಮೇಣಾಲಂಕರಣಮ್ । ದೇವೋ ವಸ್ಸವಿತಾ ಇತಿ ಧಾನಾನಾಮ್ । ಯಜಮಾನಃ - ತೃಪ್ತಯಸ್ಸ್ಥ ಗಾಯತ್ರಂ ಛಂದಸ್ತರ್ಪಯತ ಮಾ ತೇಜಸಾ ಬ್ರಹ್ಮವರ್ಚಸೇನ ತೃಪ್ತಯಸ್ಸ್ಥ ತ್ರೈಷ್ಟುಭಂ ಛಂದಸ್ತರ್ಪಯತ ಮೌಜಸಾ ವೀರ್ಯೇಣ ತೃಪ್ತಯಸ್ಸ್ಥ ಜಾಗತಂ ಛಂದಸ್ತರ್ಪಯತ ಮಾ ಪ್ರಜಯಾ ಪಶುಭಿಃ । ಮಂಥಸ್ಯ ಪ್ರಕೃತಿವತ್ । ಏಕೈಕಶೋ ಹವೀಂಷ್ಯಾಸಾದಯತಿ । ಪ್ರಿಯೇಣೇತಿ ತ್ರಿಃ । ಅಯಂ ಯಜ್ಞಃ, ಮಮಾಗ್ನೇ, ಚತುರ್ಹೋತೇತ್ಯಾಸನ್ನಾಭಿಮರ್ಶನಮ್ । ತತೋ ವೇದೇರ್ದಕ್ಷಿಣತೋ ಕಶಿಪೂಪಬರ್ಹಣಮಾಂಜನಮಂಭ್ಯಂಜನಮುದಕುಂಭಮಿತ್ಯೇಕೈಕಶಸ್ತೂಷ್ಣೀಮಾಸಾದ್ಯ ವೇದಂ ನಿಧಾಯ ಸಾಮಿಧೇನೀಭ್ಯಃ ಪ್ರತಿಪದ್ಯತೇ ।</p>
<p>ಅಗ್ನಯೇ ದೇವೇಭ್ಯಃ ಪಿತೃಭ್ಯಸ್ಸಮಿಧ್ಯಮಾನಾಯಾನು ಬ್ರೂಹಿ ಇತಿ ಸಂಪ್ರೇಷ್ಯತಿ ಅನೂಹಪಕ್ಷೇಽಪಿ । ಏಕಾಮನೂಯಾಜಸಮಿಧಮವಶಿಷ್ಯ ಸಮಶಃ ಇಧ್ಮಂ ತ್ರೇಧಾ ವಿಭಜ್ಯ ಪ್ರಣವೇ ಪ್ರಣವೇ ತ್ರಿರಾದಧಾತಿ । ದಶಹೋತೇತ್ಯಾದ್ಯವಿಕೃತಂ ಯಾಜಮಾನಮ್ । ಹೋತೃಪ್ರವರಾನುಮಂತ್ರಣವರ್ಜಮ್ । ವೇದೇನಾಗ್ನಿಂ ತ್ರಿರುಪವಾಜ್ಯೇತ್ಯಾದಿ ಸ್ರೌವಮಾಘಾರಂ ಕೃತ್ವಾಪ್ಯಾಯ್ಯ । ಅಗ್ನೀತ್ಪರಿಧೀ ಚಾಗ್ನಿಂ ಚೇತಿ ವಿಶೇಷಃ । ಮಧ್ಯಮಂ ಸಂಮೃಜ್ಯ ಉತ್ತಮಂ ಸಂಮಾರ್ಷ್ಟಿ । ಅಗ್ನೇ ವಾಜಜಿತ್ । ಭುವನಮಸೀತ್ಯಾದಿ ಸ್ರುಕ್ಸಾದನಾಂತಮ್ । ಕ ಇದಮಿತ್ಯಾದಿ ಶ್ರೌಷಡಿತ್ಯಂತೇ ಸೀದ ಹೋತಃ ಇತ್ಯೇತಾವಾನ್ ಪ್ರವರಃ । ದೇವಾಃ ಪಿತರ ಇತಿ ಯಜಮಾನಃ । ಸುಗಾದಾಪನಾದಿ । ತ್ರೀನ್ ಪ್ರಯಾಜಾನಿಷ್ಟ್ವಾ ಅರ್ಧಮೌಪಭೃತಂ ಜುಹ್ವಾಮಾನೀಯ ಉತ್ತಮಾಂ ಪ್ರಯಾಜಾಂ</p>
<p>ಯಜತಿ । ಪ್ರತ್ಯಾಕ್ರಮ್ಯ ಶೇಷೇಣ ಧ್ರೌವಮಭಿಘಾರ್ಯೇತ್ಯಾದಿ । ಆಜ್ಯಭಾಗಾವಿಷ್ಟ್ವಾ ಪ್ರಸ್ತರೇ ಸ್ರುಚೌ ನಿಧದಾತಿ</p>
<p>ವಿಸ್ರಸ್ಯ ಯಜ್ಞೋಪವೀತಾನಿ ಪ್ರಾಚೀನಾವೀತಾನಿ ಕುರ್ವತೇ । ಗ್ರಂಥಿಂ ವಿಸ್ರಸ್ಯ ಸವ್ಯಸ್ಕಂಧಗತಾನಿ ಕೃತ್ವಾ, ಪುನಶ್ಚ ಗ್ರಂಥಿಕಲ್ಪನಮ್ । ವಿಪರಿಕ್ರಾಮಂತ್ಯೃತ್ವಿಜೋ ವಿಪರಿಹರಂತಿ ಸ್ರುಚೋ ಹವೀಂಷಿ ಪರಿಶ್ರಯಣಾನೀತಿ । ಅಧ್ವರ್ಯುರಾಗ್ನೀಧ್ರಶ್ಚ ದಕ್ಷಿಣತೋ ಗಚ್ಛತಃ । ಬ್ರಹ್ಮಾ ಯಜಮಾನಶ್ಚ ಉತ್ತರತೋ ಗಚ್ಛತಃ । ದಕ್ಷಿಣೇನ ಜುಹೂಮುಪಭೃತಂ ಸಾದಯತಿ । ದಕ್ಷಿಣೇನೋಪಭೃತಂ ಧ್ರುವಾಂ ಚ ಸಾದಯತಿ । ಜುಹೂ ಷಟ್ಕಪಾಲೌ೧ ನ ಚಲಿತೌ ಭವತಃ । ದಕ್ಷಿಣೇನ ಪುರೋಡಾಶಂ ಧಾನಾಃ । ತಾ ದಕ್ಷಿಣೇನ ಮಂಥಮ್ । ಪರಿಶ್ರಯಣಾನಾಮಪಿ ವ್ಯತ್ಯಾಸಃ ಪೌರಸ್ತ್ಯಂ ಪಶ್ಚಿಮಭಾಗೇ ಪಾಶ್ಚಾತ್ಯಂ ಪೂರ್ವಭಾಗೇ । ಏವಂ ದಕ್ಷಿಣತ ಉತ್ತರತಶ್ಚ ವ್ಯತ್ಯಾಸಃ । ಷಡವತ್ತಃ ಪಂಚವತ್ತಿನಾಂ ಪಂಚಾವತ್ತಶ್ಚತುರವತ್ತಿನಾಮ್ । ಸಂಭಿಂದನ್ ಪುರೋಡಾಶಸ್ಯಾವದ್ಯತಿ । ದ್ವಿಃ ಪ್ರಥಮಸ್ಯಾವದ್ಯೇತ್ಪಂಚಾವತ್ತಿನಃ । ಪ್ರಾಚೀನಾವೀತೀ ಭೂತ್ವಾ ಸ್ರುಚಾವಾದಾಯ ಜುಹ್ವಾಮುಪಸ್ತೀರ್ಯ । ಯಜಮಾನಃ ಪಂಚಹೋತಾ । ಸೋಮಾಯ ಪಿತೃಮತೇ ಇತ್ಯುಪಾಂಶೂಕ್ತ್ವಾ ಅನುಸ್ವಾ೩ಧಾ ಇತ್ಯುಚ್ಚೈಃ ಸರ್ವತ್ರ । ಪುರೋಡಾಶಂ ಮಂತ್ರೇಣ ಸಕೃದವದಾಯ । ಮಾ ಭೈಷ್ಟ ಮಾ ಸಂ ವಿಜಿಧ್ವಂ ಮಾ ವೋ ಹಿꣳಸಿಷಂ ಮಾ ವಸ್ತೇಜೋಪಕ್ರಮೀತ್ । ಭರತಮುದ್ಧರತೇ ಮನುಷಿಂಚತಾವದಾನಾನಿ ವಃ ಪ್ರತ್ಯವದಾಸ್ಯಾಮಿ ನಮೋ ವೋಽಸ್ತು ಮಾ ಮಾ ಹಿꣳಸಿಷ್ಟ ಇತ್ಯೂಹೇನ ಸಕೃದ್ಧಾನಾನಾಮ್ । ಮಂತ್ರೇಣ ಸಕೃನ್ಮಂಥಸ್ಯ । ಅವದಾನಾನ್ಯಭಿಘಾರ್ಯ । ಯದವದಾನಾನಿ ತೇ ಪುರೋಡಾಶಂ ಪ್ರತ್ಯಭಿಘಾರ್ಯ । ಯದವದಾನಾನಿ ವೋಽವದ್ಯನ್ ವಿಲೋಮಾಕಾರಿಷಮಾತ್ಮನಃ । ಆಜ್ಯೇನ ಪ್ರತ್ಯನಜ್ಮ್ಯೇನತ್ತದ್ವ ಆ ಪ್ಯಾಯತಾಂ ಪುನಃ ಧಾನಾಃ ಪ್ರತ್ಯಭಿಘಾರ್ಯ । ಯದವದಾನಾನಿ ತೇ ಇತಿ ಮನ್ಥಂ ಪ್ರತ್ಯಭಿಘಾರ್ಯ । ಉದಂಚಮತಿಕ್ರಮ್ಯ ದಕ್ಷಿಣಾಮುಖಸ್ತಿಷ್ಠನ್ ಆ೩ಸ್ವಾ೩ಧಾ ಇತ್ಯಧ್ವರ್ಯುಃ । ಅಸ್ತುಸ್ವಾ೩ಧಾ ಇತ್ಯಾಗ್ನೀಧ್ರಃ । ಸೋಮಮ್ ಪಿತೃಮನ್ತಂ ಉಪಾꣳಶು ಸ್ವಧಾ ಉಚ್ಚೈಃ । ದೇವತಾಪದಸ್ಯ ಪ್ರಧಾನಸ್ಯೈವೋಪಾಂಶು ಸರ್ವತ್ರ । ಸೋಮಾಯ ಪಿತೃಮತ ಇದಮ್ । ಸೋಮಸ್ಯ ಪಿತೃಮತೋಽಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ಯಾಂ ದೇವತಾಂ ಯಜೇತ್ತದ್ಧವಿಷಃ ಪ್ರಥಮಮವದಾನಮವದ್ಯೇತ್ । ಸ ಚ ಅವದಾನಕಲ್ಪಃ । ಏತೇನೈವ ಕಲ್ಪೇನ ಪಿತೄನ್ ಬರ್ಹಿಷದೋ ಯಜತಿ । ಜುಹ್ವಾಮುಪಸ್ತೀರ್ಯ ಪಿತೃಭ್ಯೋ ಬರ್ಹಿಷದ್ಭ್ಯಃ (ಉಪಾꣳಶು) । ಅನುಸ್ವಾ೩ಧಾ (ಉಚ್ಚೈಃ) । ಮಾ ಭೈಷ್ಟ ಮಾ ಸಂವಿಜಿಧ್ವಂ ಇತಿ ಧಾನಾಭ್ಯಃ ಸಕೃದವದಾಯ । ಪುರೋಡಾಶಂ ಮಂತ್ರೇಣ ಸಕೃದವದಾಯ । ಮಂಥಂ ಮಂತ್ರೇಣ ಸಕೃದವದಾಯ । ಸರ್ವತ್ರ ಹವಿಷಃ ಮಧ್ಯಾದೇವಾವದಾನಮ್ । ಅಭಿಘಾರ್ಯ । ಹವಿಃ ಪ್ರತ್ಯಭಿಘಾರ್ಯ । ಯದವದಾನಾನಿ ವೋ ಇತಿ ಧಾನಾನಾಮ್ । ಉದಙ್ಙತಿಕ್ರಮ್ಯ । ಆ೩ಸ್ವಾ೩ಧಾ । ಅಸ್ತುಸ್ವಾ೩ಧಾ । ಪಿತೄನ್ ಬರ್ಹಿಷದಃ (ಉಪಾꣳಶು) ಸ್ವಧಾ (ಉಚ್ಚೈಃ) । ಪಿತೃಭ್ಯೋ ಬರ್ಹಿಷದ್ಭ್ಯ ಇದಮ್ । ಪಿತೃಣಾಂ ಬರ್ಹಿಷದಾಮಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ತೇನೈವ ಕಲ್ಪೇನಾಗ್ನಿಷ್ವಾತ್ತಾನ್ ಯಜತಿ । ಜುಹ್ವಾಮುಪಸ್ತೀರ್ಯ, ಪಿತೃಭ್ಯೋಽಗ್ನಿಷ್ವಾತ್ತೇಭ್ಯಃ (ಉಪಾꣳಶು) ಅನುಸ್ವಾಧಾ (ಉಚ್ಚೈಃ) ಮಂಥಂ ಮಂತ್ರೇಣ ಸಕೃದವದಾಯ । ಪುರೋಡಾಶಂ ಮಂತ್ರೇಣ ಸಕೃದವದಾಯ । ಧಾನಾಭ್ಯೋ ಮಾ ಭೈಷ್ಟ ಇತ್ಯೂಹೇನ ಸಕೃದವದಾಯ ಅಭಿಘಾರ್ಯ, ಪ್ರತ್ಯಭಿಘಾರ್ಯ ಧಾನಾನಾಂ ಪೂರ್ವವದೂಹೇನ, ಉದಙ್ಙತಿಕ್ರಮ್ಯ ದಕ್ಷಿಣಾಮುಖಸ್ತಿಷ್ಠನ್ ಆ೩ಸ್ವಾ೩ಧಾ । ಅಸ್ತು ಸ್ವಾ೩ಧಾ । ಪಿತೄನಗ್ನಿಷ್ವಾತ್ತಾನ್ (ಉಪಾꣳಶು) ಸ್ವಧಾ (ಉಚ್ಚೈಃ) । ಪಿತೃಭ್ಯೋಽಗ್ನಿಷ್ವಾತ್ತೇಭ್ಯ ಇದಮ್ । ಪಿತೃಣಾಮಗ್ನಿಷ್ವಾತ್ತಾನಾಮಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ನಾರಿಷ್ಠಾನ್ ಹುತ್ವಾ । ಸ್ವಿಷ್ಟಕೃತಿ ಧ್ರೌವಸಮಾಪ್ತಿಃ । ಜುಹ್ವಾಮುಪಸ್ತೀರ್ಯ । ಅಗ್ನಯೇ ಕವ್ಯವಾಹನಾಯ (ಉಪಾꣳಶು) । ಅನುಸ್ವಾ೩ಧಾ (ಉಚ್ಚೈಃ) । ಸರ್ವೇಷಾಂ ಹವಿಷಾಂ ಉತ್ತರಾರ್ಧಾತ್ ಸಕೃತ್ಸಕೃದವದಾಯ । ದ್ವಿರಭಿಘಾರ್ಯ । ನ ಹವಿಃ ಪ್ರತ್ಯಭಿಘಾರಯತಿ । ಉದಙ್ಙತಿಕ್ರಮ್ಯ ದಕ್ಷಿಣಾಮುಖಸ್ತಿಷ್ಠನ್ । ಆ೩ಸ್ವಾ೩ಧಾ । ಅಸ್ತುಸ್ವಾ೩ಧಾ । ಅಗ್ನಿಂ ಕವ್ಯವಾಹನಂ (ಉಪಾꣳಶು) ಸ್ವಧಾ (ಉಚ್ಚೈಃ) । ಯಜಮಾನಃ - ಅಗ್ನಯೇ ಕವ್ಯವಾಹನಾಯೇದಮ್ । ಅಗ್ನೇಃ ಕವ್ಯವಾಹನಸ್ಯಾಹಂ ದೇವಯಜ್ಯಯಾಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ವೈಶ್ವಾನರೇ ಹವಿಃ ।</p>
<p>ಪ್ರಾಶಿತ್ರಮವದ್ಯತಿ । ತಂ ಬ್ರಹ್ಮಾ ಮಂತ್ರೇಣಾವಘ್ರಾಣಂ ಭಕ್ಷಯತಿ೧ । ಬಹಿಸ್ತ್ಯಕ್ತ್ವಾ ಆಚಾಮೇತ್ । ನ ಯಾ ಅಪ್ಸ್ವಂತಃ, ನ ಘಸೀನಾ ಮೇ । ವಾಙ್ಮ ಆಸನ್ನಿತ್ಯಾದಿ । ಮಾಂ ಜಿನ್ವೇತ್ಯಂತಂ ಕರೋತಿ । ಇಡಾ ಪಾತ್ರವರ್ಜಮ್ । ಅನುಪಸ್ತೀರ್ಯ ಮಂತ್ರೇಣ ಮಂಥೇ ಇಡಾಮವದ್ಯತಿ । ಉತ್ತರಯೋರ್ಹವಿಷೋಃ ಮನುನಾ ದೃಷ್ಟಾಮ್ । ಸರೂಪ ವರ್ಷವರ್ಣ ಇತಿ ಯಜಮಾನಃ । ಯದಾ ಕೇವಲೋ ಮಂಥಃ ಇಡಾ ತದಾ ಅವದಾನಮಂತ್ರಸ್ಯ ಯಜಮಾನಮಂತ್ರಸ್ಯ ಚ ಲೋಪಃ । ಉಭಯಪಕ್ಷೇಽಪಿ ಯಜಮಾನಭಾಗಾವದಾನಮ್ । ಅವಘ್ರೇಣಾವಾಂತರೇಡಾಂ ಹೋತಾ ಪ್ರಾಶ್ನಾತಿ । ಸರ್ವೇ ಷಟ್ಕಪಾಲಧಾನಾನಾಂ ಇಡಾಂ ಮಂತ್ರೇಣಾವಜಿಘ್ರಂತಿ । ತತಃ ಶರಾವಸ್ಥಂ ಮಂಥಂ ಹೋತುರ್ಹಸ್ತೇ ಆದಧಾತಿ । ತಂ ಹೋತಾವಜಿಘ್ರತಿ । ತತ್ರೈವ ಇಡೇ ಭಾಗಂ ಜುಷಸ್ವ ನಃ ಇತಿ ಮಂತ್ರೇಣ ಬ್ರಹ್ಮಾದಯೋ ಕ್ರಮೇಣಾವಜಿಘ್ರಂತಿ । ಸಮಶೋ ವಾ ಪ್ರತಿವಿಭಜ್ಯ ಮಂತ್ರೇಣೈವಾವದಾನಮ್ । ಭಕ್ಷಯಿತ್ವಾ ಬರ್ಹಿಷಿ ಲೇಪಂ ನಿಮೃಜಂತೇ೨ ।</p>
<p>ಮಾರ್ಜನಾಂತೇ ಯಜಮಾನಃ ಪೂರ್ವನಿಹಿತೋದಕುಂಭಮಾದಾಯ । ಶುಂಧಂತಾಂ ಪಿತರಃ ಇತಿ ಸಕೃನ್ಮಂತ್ರಮುಕ್ತ್ವಾ ತ್ರಿಃ ಪ್ರಸವ್ಯಂ ವೇದಿಂ ಪರಿಷಿಂಚನ್ ಪರ್ಯೇತಿ । ನಿಧಾಯ ಕುಂಭಂ ಪುನರಾದಾಯ । ಅಯಾ ವಿಷ್ಠಾ ಜನಯನ್ ಕರ್ವರಾಣಿ ಸ ಹಿ ಘೃಣಿರುರುರ್ವರಾಯ ಗಾತುಃ । ಸ ಪ್ರತ್ಯುದೈದ್ಧರುಣೋ ಮಧ್ವೋ ಅಗ್ರಗ್ಗ್ ಸ್ವಾಯಾಂ ಯತ್ತನುವಾಂ ತನೂಮೈರಯತ ಇತಿ ಸಕೃನ್ಮಂತ್ರಮುಕ್ತ್ವಾ ತ್ರಿರಪರಿಷಿಂಚನ್ ಪ್ರತಿಪರ್ಯೇತಿ । ಮಂಥವರ್ಜಂ ಹವಿಶ್ಶೇಷಾನ್ ಸಂಪ್ಲೋಮ್ನಾಯ । ಪಿಂಡಾನ್ಕೃತ್ವಾ ತಿಸೃಷು ಸ್ರಕ್ತೀಷು ನಿದಧಾತಿ ಪೂರ್ವಸ್ಯಾಂ ದಕ್ಷಿಣಸ್ಯಾಮಪರಸ್ಯಾಮಿತಿ । ಏತತ್ತೇ ತತ ಯಜ್ಞಶರ್ಮನ್ [ ಅಮುಕ ಶರ್ಮನ್ ] ಪ್ರಪಿತಾಮಹಸ್ಯ ಪ್ರಪಿತಾಮಹ ಯೇ ಚ ತ್ವಾಮನು ಇತಿ ಪೂರ್ವಸ್ಯಾಂ ಸ್ರಕ್ತ್ಯಾಮ್ । ಏತತ್ತೇ ಪಿತಾಮಹ ಯಜ್ಞಶರ್ಮನ್ ಪ್ರಪಿತಾಮಹಸ್ಯ ಪಿತಾಮಹ ಯೇ ಚ ತ್ವಾಮನು ಇತಿ ದಕ್ಷಿಣಸ್ಯಾಂ ಸ್ರಕ್ತ್ಯಾಮ್ । ಏತತ್ತೇ ಪ್ರಪಿತಾಮಹ ಯಜ್ಞಶರ್ಮನ್ ಪ್ರಪಿತಾಮಹಸ್ಯ ತತ ಯೇ ಚ ತ್ವಾಮನು ಇತ್ಯಪರಸ್ಯಾಂ ಸ್ರಕ್ತ್ಯಾಮ್ । ಉತ್ತರಸ್ಯಾಂ ಸ್ರಕ್ತ್ಯಾಂ ಲಿಪ್ತಲೇಪಂ ನಿಮೃಜ್ಯ । ಅತ್ರ ಪಿತರೋ ಯಥಾಭಾಗಂ ಮಂದಧ್ವಮ್ ಯಜಮಾನೇನ ಸಹ ಋತ್ವಿಜಃ ಏವಮುಕ್ತ್ವಾ ಉದಂಚೋ ನಿಷ್ಕ್ರಾಮಂತಿ ।</p>
<p>ಏತದಾದಿ ಪರಿಶ್ರಯಣಪ್ರವೇಶಾಂತಂ ಸರ್ವೇಷಾಮ್ । ಸುಸಂದೃಶಂ ತ್ವಾ ವಯಂ ಮಘವನ್ ಮಂದಿಷೀಮಹಿ । ಪ್ರ ನೂನಂ ಪೂರ್ಣವಂಧುರಸ್ಸ್ತುತೋ ಯಾಸಿ ವಶಾꣳ ಅನು । ಯೋಜಾನ್ವಿಂದ್ರ ತೇ ಹರೀ ತ್ರ್ಯವಸಾನಯೈಂದ್ರಿಯರ್ಚಾ ಸಕೃನ್ಮಂತ್ರಮುಕ್ತ್ವಾ ಹರೀ ಪದಸ್ಯಾಂತೇ ಯಾವಚ್ಛಕ್ಯಮನುಚ್ಛ್ವಸಂತಃ ಪ್ರಕೃತ್ಯಾಹವನೀಯಮಾಮ್ಲಾನೇರುಪತಿಷ್ಠನ್ತೇ । ಅಕ್ಷನ್ನಮೀಮದಂತ ಹ್ಯವ ಪ್ರಿಯಾ ಅಧೂಷತ । ಅಸ್ತೋಷತ ಸ್ವಭಾನವೋ ವಿಪ್ರಾ ನ ವಿಷ್ಠಯಾ ಮತೀ । ಯೋಜಾನ್ವಿಂದ್ರ ತೇ ಹರೀ ಅನುಚ್ಛ್ವಸನ್ತ ಏವ ಪೂರ್ವವತ್ ಅನಯಾ ತ್ರ್ಯವಸಾನಯಾ ಪಂಕ್ತ್ಯಾ ಗಾರ್ಹಪತ್ಯಮುಪತಿಷ್ಠಂತೇ । ಉಭಾಭ್ಯಾಂ ವಾ ಮನ್ತ್ರಾಭ್ಯಾಂ ಆಹವನೀಯಮುಪಸ್ಥಾಯ, ಅಕ್ಷನ್ನಮೀಮದಂತ ಹೀತಿ ಉತ್ತರಯಾ ಗಾರ್ಹಪತ್ಯಮುಪತಿಷ್ಠಂತೇ । ಪುನಶ್ಚ ಅಕ್ಷನ್ನಮೀಮದಂತ ಹೀತಿ ಏತಯಾ ಪರಿಶ್ರಿತಂ ಪ್ರವಿಶಂತಿ । ಆಂಜನಾದಿ ಪಿಂಡಪಿತೃಯಜ್ಞವದಾ ಪಂಕ್ತ್ಯಾಃ । ಯಜಮಾನಃ – ಆಂಕ್ಷ್ವ ತತ ಯಜ್ಞಶರ್ಮನ್ [ಅಮುಕ ಶರ್ಮನ್] ಪ್ರಪಿತಾಮಹಸ್ಯ ಪ್ರಪಿತಾಮಹ ಆಂಕ್ಷ್ವ । ಆಂಕ್ಷ್ವ ಪಿತಾಮಹ ಯಜ್ಞಶರ್ಮನ್ ಪ್ರಪಿತಾಮಹಸ್ಯ ಪಿತಾಮಹ ಆಂಕ್ಷ್ವ । ಆಂಕ್ಷ್ವ ಪ್ರಪಿತಾಮಹ ಯಜ್ಞಶರ್ಮನ್ ಪ್ರಪಿತಾಮಹಸ್ಯ ತತ ಆಂಕ್ಷ್ವ । ಅಭ್ಯಂಕ್ಷ್ವ ತತ ಯಜ್ಞಶರ್ಮನ್ [ಅಮುಕ ಶರ್ಮನ್] ಪ್ರಪಿತಾಮಹಸ್ಯ ಪ್ರಪಿತಾಮಹ ಅಭ್ಯಂಕ್ಷ್ವ । ಅಭ್ಯಂಕ್ಷ್ವ ಪಿತಾಮಹ ಯಜ್ಞ ಶರ್ಮನ್ ಪ್ರಪಿತಾಮಹಸ್ಯ ಪಿತಾಮಹ ಅಭ್ಯಂಕ್ಷ್ವ । ಅಭ್ಯಂಕ್ಷ್ವ ಪ್ರಪಿತಾಮಹ ಯಜ್ಞಶರ್ಮನ್ ಪ್ರಪಿತಾಮಹಸ್ಯ ತತ ಅಭ್ಯಂಕ್ಷ್ವ । ಏತಾನಿ ವಃ ಪಿತರೋ ವಾಸಾಗ್ಸ್ಯತೋ ನೋಽನ್ಯತ್ಪಿತರೋ ಮಾ ಯೋಷ್ಟ ಇತಿ ವಾಸಸೋ ದಶಾಂ ಛಿತ್ವಾ ನಿದಧಾತ್ಯೂರ್ಣಾಸ್ತುಕಾಂ ವಾ ಪೂರ್ವೇ ವಯಸಿ । ಉತ್ತರ ಆಯುಷಿ ಸ್ವಂ ಲೋಮ । ಆಂಜನಾದಿ ತ್ರಿರನುಪಿಂಡಂ ದದಾತಿ । ನಮೋ ವಃ ಪಿತರೋ ರಸಾಯ ನಮೋ ವಃ ಪಿತರಶ್ಶುಷ್ಮಾಯ ನಮೋ ವಃ ಪಿತರೋ ಜೀವಾಯ ನಮೋ ವಃ ಪಿತರಸ್ಸ್ವಧಾಯೈ ನಮೋ ವಃ ಪಿತರೋ ಮನ್ಯವೇ ನಮೋ ವಃ ಪಿತರೋ ಘೋರಾಯ ಪಿತರೋ ನಮೋ ವೋ ಯ ಏತಸ್ಮಿನ್ ಲೋಕೇ ಸ್ಥ ಯುಷ್ಮಾಗ್ಸ್ತೇನು ಯೇಽಸ್ಮಿಲ್ಲೋಕೇ ಮಾಂ ತೇ ನು ಯ ಏತಸ್ಮಿನ್ ಲೋಕೇ ಸ್ಥ ಯೂಯಂ ತೇಷಾಂ ವಸಿಷ್ಠಾ ಭೂಯಾಸ್ತ ಯೇಽಸ್ಮಿನ್ ಲೋಕೇಽಹಂ ತೇಷಾಂ ವಸಿಷ್ಠೋ ಭೂಯಾಸಮ್ ನಮಸ್ಕಾರಾನ್ಜಪತಿ । ಗೃಹಾನ್ನಃ ಪಿತರೋ ದತ್ತ ಸದೋ ವಃ ಪಿತರೋ ದೇಷ್ಮ ಇತಿ ಪಿತೄನುಪತಿಷ್ಠತೇ । ಊರ್ಜಂ ವಹಂತೀರಮೃತಂ ಘೃತಂ ಪಯಃ ಕೀಲಾಲಂ ಪರಿಸ್ರುತಮ್ । ಸ್ವಧಾ ಸ್ಥ ತರ್ಪಯತ ಮೇ ಪಿತೄನ್ ಇತ್ಯುದಕಂ ನಿನೀಯ । ಮನೋಽನ್ವಾ ಹುವಾಮಹೇ ನಾರಾಶꣳಸೇನ ಸ್ತೋಮೇನ ಪಿತೃಣಾಂ ಚ ಮನ್ಮಭಿಃ ॥ ಆ ನ ಏತು ಮನಃ ಪುನಃ ಕ್ರತ್ವೇ ದಕ್ಷಾಯ ಜೀವಸೇ । ಜ್ಯೋಕ್ಚ ಸೂರ್ಯಂ ದೃಶೇ ॥ ಪುನರ್ನಃ ಪಿತರೋ ಮನೋ ದದಾತು ದೈವ್ಯೋ ಜನಃ । ಜೀವಂ ವ್ರಾತꣳ ಸಚೇಮಹಿ ಮನಸ್ವತೀಭಿರುಪತಿಷ್ಠತೇ । ಉತ್ತಿಷ್ಠತ ಪಿತರಃ ಪ್ರೇತ ಶೂರಾ ಯಮಸ್ಯ ಪಂಥಾಮನುವೇತಾ ಪುರಾಣಮ್ । ಧತ್ತಾದಸ್ಮಾಸು ದ್ರವಿಣಂ ಯಚ್ಚ ಭದ್ರಂ ಪ್ರಣೋ ಬ್ರೂತಾದ್ಭಾಗಧಾಂ ದೇವತಾಸು ಇತಿ ಪಿತೄನುತ್ಥಾಪಯತಿ । ಪರೇತ ಪಿತರಸ್ಸೋಮ್ಯಾ ಗಂಭೀರೈಃ ಪಥಿಭಿಃ ಪೂರ್ವ್ಯೈಃ । ಅಥಾ ಪಿತೄನ್ ಸುವಿದತ್ರಾꣳ ಅಪೀತ ಯಮೇನ ಯೇ ಸಧಮಾದಂ ಮದಂತಿ ಇತಿ ಪ್ರವಾಹಿಣ್ಯಾ ಪಿತೄನ್ ಪ್ರವಾಹಯತಿ । ಪ್ರಜಾಪತೇ ನ ತ್ವದೇತಾನ್ಯನ್ಯೋ ವಿಶ್ವಾ ಜಾತಾನಿ ಪರಿ ತಾ ಬಭೂವ । ಯತ್ಕಾಮಾಸ್ತೇ ಜುಹುಮಸ್ತನ್ನೋ ಅಸ್ತು ವಯಗ್ಗ್ ಸ್ಯಾಮ ಪತಯೋ ರಯೀಣಾಮ್ ಯಜ್ಞೋಪವೀತೀ ಗಾರ್ಹಪತ್ಯದೇಶಂ ಗಚ್ಛತಿ । ಯದಂತರಿಕ್ಷಂ ಪೃಥಿವೀಮುತ ದ್ಯಾಂ ಯನ್ಮಾತರಂ ಪಿತರಂ ವಾ ಜಿಹಿꣳಸಿಮ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಮ್ ಪಂಕ್ತ್ಯಾ ಗಾರ್ಹಪತ್ಯಮುಪತಿಷ್ಠತೇ । ಯದಂತರಿಕ್ಷಂ ಪೃಥಿವೀಮುತ ದ್ಯಾಂ ಯನ್ಮಾತರಂ ಪಿತರಂ ವಾ ಜಿಹಿꣳಸಿಮ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಮ್ ಪಂಕ್ತ್ಯಾ ಪುನರೇತಿ ಪರಿಶ್ರಿತಮ್ । ವಿಸ್ರಸ್ಯ ಪ್ರಾಚೀನಾವೀತಾನಿ ಯಜ್ಞೋಪವೀತಾನಿ ಕುರ್ವತೇ । ವಿಪರಿಕ್ರಾಮಂತ್ಯೃತ್ವಿಜಃ । ವಿಪರಿಹರಂತಿ ಸ್ರುಚಃ । ಅಪಕರ್ಷಂತಿ ಪರಿಶ್ರಯಣಾನಿ । ಇದಂ ಯಜಮಾನಸ್ಯ ಇತಿ ವೇದೇನ ಯಜಮಾನಭಾಗನಿರ್ದೇಶಃ । ಅನ್ವಾಹಾರ್ಯೋ ದಕ್ಷಿಣಾ । ಬ್ರಹ್ಮನ್ ಪ್ರಸ್ಥಾಸ್ಯಾಮ ಇತಿ ಸಂಪ್ರೈಷಃ । ಪ್ರಥಮವರ್ಜಂ ದ್ವಾವನೂಯಾಜೌ ಯಜತಿ । ದೇವೌ ಯಜ ಇತಿ ಸಂಪ್ರೇಷ್ಯತಿ । ನರಾಶꣳಸಸ್ಯಾಹಮ್ ದೇವಯಜ್ಯಯಾ ಪಶುಮಾನ್ । ಯಜ ಇತ್ಯುತ್ತರಮ್ । ಅಗ್ನೇಸ್ಸ್ವಿಷ್ಟಕೃತೋಽಹಂ ದೇವಯಜ್ಯಯಾಯುಷ್ಮಾನ್ । ಪ್ರತ್ಯಾಕ್ರಮ್ಯ । ವಾಜಸ್ಯ ಮೇತ್ಯಾದಿ । ಆಯುಷೇ ತ್ವೇತ್ಯಂತಂ ಕೃತ್ವಾ । ಅಧ್ವರ್ಯುರಿತರೇ ಚ ಸೂಕ್ತವಾಕಂ ಪ್ರತಿ ನಿವೀತಾನಿ ಕುರ್ವತೇ । ಆಶ್ರವಣಾದಿ । ಸೋಮಸ್ಯ ಪಿತೃಮತೋಽಹಮುಜ್ಜಿತಿಮ್ । ಪಿತೄಣಾಂ ಬರ್ಹಿಷದಾಮಹಮುಜ್ಜಿತಿಮ್ । ಪಿತೄಣಾಮಗ್ನಿಷ್ವಾತ್ತಾನಾಮಹಮುಜ್ಜಿತಿಮ್ । ಏಮಾ ಅಗ್ಮನ್ । ಸಾ ಮೇ ಸತ್ಯಾಶೀರಿತ್ಯಾದಿ । ಅಗನ್ನಿತ್ಯಂತೇ ಕೃತೇ ಯಜ್ಞೋಪವೀತೀ ಭೂತ್ವಾ । ಶ್ರಾವಯೇತ್ಯಾದಿ । ಯಜ್ಞಸ್ಯ ಪಾಥ ಉಪ ಸಮಿಹಿ ಇತ್ಯುತ್ತರಂ ಪರಿಧಿಮ್ । ಯಜಮಾನಂ ಪ್ರಥತಮ್ । ವಿ ತೇ ಮುಂಚಾಮೀತ್ಯಸ್ಯ ನೋಹಃ ಅಗ್ನೇರ್ವಿಮೋಕತ್ವಾತ್ । ನ ಹವಿಶ್ಶೇಷಭಕ್ಷಣಮ್ । ಆಜ್ಯಲೇಪಾನ್ ಪ್ರಕ್ಷಾಲ್ಯ । ಸಸ್ರುವೇ ಜುಹೂಪಭೃತೌ ಸ್ಫ್ಯಮಾಜ್ಯಸ್ಥಾಲೀಂ ಚಾದಾಯ ಅಧ್ವರ್ಯುರೇವ ಗಾರ್ಹಪತ್ಯಂ ಪ್ರತಿ ಗಚ್ಛತಿ । ನ ಹೋತಾ ನಾಗ್ನೀಧ್ರಃ । ಸ್ಫ್ಯೇ ಸ್ರುಚೋಸ್ಸಾದನಮ್ । ನ ಪತ್ನೀಸಂಯಾಜಾಃ । ಅನನ್ವಾರಬ್ಧಾಯಾಮಪಿ ಸಂ ಪತ್ನೀಯಹೋಮಃ । ಇಧ್ಮಪ್ರವ್ರಶ್ಚನಾಧಾನಾದಿ ದಕ್ಷಿಣಾಗ್ನೌ ಹೋಮಾ ಭವನ್ತಿ । ನ ಪೂರ್ಣಪಾತ್ರಂ ನಿನಯತಿ । ನ ಪುಷ್ಟಿಮತೀ । ಯಥೇತಮಿತ್ಯಾದಿ ಪ್ರಾಯಶ್ಚಿತ್ತಾಂತಮ್ । ಧ್ರೌವಸಮಾಪ್ತೇಃ ಅತ್ರ ನ ಸಮಿಷ್ಟಯಜುರ್ಜುಹೋತಿ । ತೂಷ್ಣೀಂ ಬರ್ಹಿಪ್ರಹರಣಮ್ । ಯಜಮಾನಭಾಗ-ಮವಘ್ರೇಣ ಭಕ್ಷಯತಿ । ಪ್ರಣೀತಾ ವಿಮೋಕಃ । ಯದ್ಘರ್ಮೇ ಕಪಾಲಮುಪಚಿನ್ವಂತಿ ವೇಧಸಃ । ಪೂಷ್ಣಸ್ತದಪಿ ವ್ರತ ಇಂದ್ರವಾಯೂ ವಿಮುಂಚತಾಮ್ ಇತ್ಯೇಕಕಪಾಲೋದ್ವಾಸನಮ್ । ಪಿತೃಯಜ್ಞಾರ್ಥವೇದ್ಯಾಂ ವಿಷ್ಣುಕ್ರಮಾದಿ । ಪಿತ್ರ್ಯಾಹವನೀಯಂ ನಾತಿಕ್ರಾಮೇತ್ । ನ ಯಜ್ಞ ಶಂ ಚ ಮೇ । ಬ್ರಾಹ್ಮಣ ತರ್ಪಣಾಂತಮ್ । ಸಂತಿಷ್ಠತೇ ಮಹಾಪಿತೃಯಜ್ಞಃ ॥</p>
<p>ತ್ರ್ಯಂಬಕೇಷ್ಟಿಃ</p>
<p>ಪಿತೃಯಜ್ಞಾರ್ಥಾನ್ ಅಗ್ನೀನ್ ಪರಿತ್ಯಜ್ಯ । ಪ್ರಾಕೃತೇ ವಿಹಾರೇ ಪ್ರಾಣಾನಾಯಮ್ಯ । ತ್ರ್ಯಂಬಕೈರ್ಯಕ್ಷ್ಯೇ । ವಿದ್ಯುದಸಿ । ತೂಷ್ಣೀಮನ್ವಾಧಾನಾದ್ಯುಪಚರಿತಾನಿ ಭವನ್ತಿ । ತೂಷ್ಣೀಂ ಪರಿಸ್ತರಣೀಮಾಹರತಿ ಪರಿಭೋಜನೀ-ಮುಲಪರಾಜೀಂ ಚ । ನೇಧ್ಮಃ । ವೇದೋಪವೇಷಯೋಃ ಕರಣಮ್ । ಸಮೂಹನಾಲಂಕರಣೌ । ಪರಿಸ್ತೀರ್ಯ । ಪಾಣೀ ಪ್ರಕ್ಷಾಲ್ಯ । ಪಾತ್ರಪ್ರಯೋಗೇ ಯಾವಂತೋ ಯಜಮಾನಸ್ಯಾಮಾತ್ಯಾಸ್ಸಸ್ತ್ರೀಕಾಸ್ತಾವಂತ್ಯೇಕಾತಿರಿಕ್ತಾನಿ ಕಪಾಲಾನಿ ಸ್ಫ್ಯಶ್ಚ ದ್ವಂದ್ವಮ್ । ಅನಪತ್ಯಸ್ಯ ತು ತ್ರೀಣಿಕಪಾಲಾನಿ । ಅಪರತಃ ದೃಷದುಪಲಾಂತಾನಿ ಪ್ರಯುಜ್ಯ । ಪುರತಃ - ಸ್ರುವಂ, ವೇದಂ, ಪಾತ್ರೀಂ, ಆಜ್ಯಸ್ಥಾಲೀಂ, ಉತ್ಪವನಪಾತ್ರಂ, ಉಪವೇಷಂ, ಮೇಕ್ಷಣಂ, ಮದನ್ತೀಂ, ಪಲಾಶಪರ್ಣಂ, ತೃಣಂ ಚ । ಪವಿತ್ರಕರಣಾದಿ । ನಿರ್ವಪಣಕಾಲೇ ನಿರ್ವಾಪಸಂಖ್ಯಯಾ ಯಾವಂತೋ ಯಜಮಾನಸ್ಯಾಮಾತ್ಯಾಸ್ಸಸ್ತ್ರೀಕಾಸ್ತಾವಂತ್ಯೇಕಾತಿರಿಕ್ತಾನಿ ನಿರ್ವಪತಿ । ಯಜಮಾನಸ್ಯ ಪ್ರಥಮಂ ತತಃ ಪತ್ನ್ಯಾಃ ತತೋ ಯಾವಂತೋ ಜ್ಯೇಷ್ಠಪುತ್ರಾದಯಃ ತೇಷಾಂ ಯೋಷಿತಾಂ ಜ್ಯೇಷ್ಠಾದಿಕ್ರಮೇಣ೧ । ಅಪ್ರತ್ತಾಯಾಃ ಕನ್ಯಾಯಾಶ್ಚ । ಏವಂ ಕ್ರಮೇಣ ನಿರ್ವಾಪಾದೀನಿ ಕ್ರಿಯೇರನ್ ಅನ್ವಾವಾಪಾಂತಮೇಕೈಕಸ್ಯ । ಅಸ್ಮಾ ಅಸ್ಮಾ ಇತಿ ಸ್ಮೃತ್ವಾ ನಿರ್ವಾಪಃ । ಅನ್ವಾವಾಪಾಂತಮೇವ ಏಕಾತಿರಿಕ್ತಂ ನಿರ್ವಪತಿ । ಯಾವಂತೋ ಗೃಹ್ಯಾಸ್ಸ್ಮಸ್ತೇಭ್ಯಃ ಕಮಕರಮ್ ನಿರುಪ್ಯಮಾಣೇಷು ಯಜಮಾನಸ್ಸಕೃದೇವ ಜಪತಿ । ಉಪಸಾದನಪ್ರೋಕ್ಷಣಾವಹನನಾದಿ ಕರೋತಿ । ಉತ್ತರಾರ್ಧೇ ಗಾರ್ಹಪತ್ಯಸ್ಯ ಪ್ರಾಗಪವರ್ಗಾನಿ ಕಪಾಲಾನ್ಯುಪಧಾಯ ಮದನ್ತೀರಧಿಶ್ರಯತಿ । ಸಂವಾಪಃ । ಪಿಂಡಂ ಕೃತ್ವಾ, ವಿಭಜ್ಯ, ಇದಮಸ್ಮಾ ಇದಮಸ್ಮಾ ಇತಿ ಚಿಹ್ನಂ ಕೃತ್ವಾ ನಿರ್ವಾಪಕ್ರಮೇಣಾಧಿಶ್ರಯತಿ । ಪರ್ಯಗ್ನಿಕರಣಾದಿ ಆಪ್ಯಲೇಪಂ ನಿನೀಯೇತ್ಯನ್ತಂ ಕೃತ್ವಾ ।</p>
<p>ನ ವೇದಿಕರಣಮ್ । ಆಜ್ಯಂ ನಿರುಪ್ಯ ಉತ್ಪವನಾಂತೇ ವೇದ್ಯಾಂ ಪವಿತ್ರೇ ಅಪಿಸೃಜ್ಯ । ತೂಷ್ಣೀಮಭಿಘಾರಣಾದಿ । ಪುರೋಡಾಶಾನುದ್ವಾಸ್ಯ । ಅಲಂಕೃತ್ಯ ಪ್ರಾಕೃತಾಯಾಮಸಂಸ್ಕೃತಾಯಾಂ ವೇದ್ಯಾಂ ತೂಷ್ಣೀಮಾಸಾದಯತಿ ಇದಮಸ್ಮಾಇದಮಸ್ಮಾಇತಿ ಚಿಹ್ನಂ ಕೃತ್ವಾ ಪಶೂನಾꣳ ಶರ್ಮಾಸಿ ಶರ್ಮ ಯಜಮಾನಸ್ಯ ಶರ್ಮ ಮೇ ಯಚ್ಛ ಮೂತೇ ಸಂವಪತಿ । ಕೋಶಾಪಿಧಾನೇನ ಹರಂತೀತ್ಯೇಕೇ೧ । ಶಕೃದಿಂಧನಮುದಕುಂಭಪಲಾಶಪರ್ಣ-ಸಮಿದ್ದರ್ಭಪುರೋಡಾಶೈಸ್ಸಹ ಚತುಷ್ಪಥಂ ಗಚ್ಛಂತಿ । ಋತ್ವಿಜೋ ಯಜಮಾನಃ ಪತ್ನೀ ಅಮಾತ್ಯಾಃ ಸಪತ್ನೀಕಾಃ ಅಪ್ರತ್ತಾಃ ಕನ್ಯಾಶ್ಚ । ಏಕ ಏವ ರುದ್ರೋ ನ ದ್ವಿತೀಯಾಯ ತಸ್ಥೇ ಇತಿ ದಕ್ಷಿಣಾಗ್ನೇರೇಕೋಲ್ಮುಕಂ ಧೂಪಾಯದ್ಧರತಿ । ಉತ್ತರಪೂರ್ವಮವಾಂತರದೇಶಂ ಗತ್ವಾ । ಆಖುಸ್ತೇ ರುದ್ರ ಪಶುಸ್ತಂ ಜುಷಸ್ವ ಇತ್ಯಾಖೂತ್ಕರೇ ಏಕಮತಿರಿಕ್ತಂ ಪುರೋಡಾಶಮುಪವಪತಿ । ರುದ್ರಾಯೇದಮ್ । ಅಪ ಉಪಸ್ಪೃಶ್ಯ । ಗೋಮಯೇನೋಪಲಿಪ್ತೇ ಚತುಷ್ಪಥೇ೨ ಏಕೋಲ್ಮುಕಮುಪಸಮಾಧಾಯ । ಸಂಪರಿಸ್ತೀರ್ಯ । ಸರ್ವೇಷಾಂ ಪುರೋಡಾಶಾನಾಂ ಉತ್ತರಾರ್ಧಾತ್ಸಕೃತ್ ಸಕೃದವದಾಯ ಮಧ್ಯಮೇನ ಅನ್ತಮೇನ ವಾ ಪಲಾಶಪರ್ಣೇನ ಜುಹೋತಿ । ಏಷ ತೇ ರುದ್ರ ಭಾಗಸ್ಸಹ ಸ್ವಸ್ರಾಂಬಿಕಯಾ ತಂ ಜುಷಸ್ವ ಸ್ವಾಹಾ । ರುದ್ರಾಯೇದಮ್ । ಅಪ ಉಪಸ್ಪೃಶ್ಯ । ಗವೇಶ್ವಾಯ ಪುರುಷಾಯ ಭೇಷಜಮಥೋ ಅಸ್ಮಭ್ಯಮ್ ಭೇಷಜꣳ ಸುಭೇಷಜಂ ಯಥಾಸತಿ । ಸುಗಂ ಮೇಷಾಯ ಮೇಷ್ಯೈ ಏತಾಭ್ಯಾಂ ಚತುಷ್ಪಥಮಗ್ನಿಂ ಪರಿಷಿಂಚತಿ । ಅವಾಂಬ ರುದ್ರಮದಿ ಮಹ್ಯವ ದೇವಂ ತ್ಯಂಬಕಮ್ । ಯಥಾ ನಶ್ಶ್ರೇಯಸಃ ಕರದ್ಯಥಾ ನೋ ವಸ್ಯಸಃ ಕರದ್ಯಥಾ ನಃ ಪಶುಮತಃ ಕರದ್ಯಥಾ ನೋ ವ್ಯವಸಾಯಯಾತ್ ಯಜಮಾನೋ ಜಪತಿ । ತ್ರ್ಯಂಬಕಂ ಯಜಾಮಹೇ ಸುಗಂಧಿಂ ಪುಷ್ಟಿವರ್ಧನಮ್ । ಉರ್ವಾರುಕಮಿವ ಬಂಧನಾನ್ ಮೃತ್ಯೋರ್ಮುಕ್ಷೀಯ ಮಾಽಮೃತಾತ್ ತ್ರಿಃ ಪ್ರದಕ್ಷಿಣಮಗ್ನಿಂ ಪರಿಯಂತಿ ಪುರೋಡಾಶಿನಃ । ಸಕೃನ್ಮನ್ತ್ರೇಣ ದ್ವಿಸ್ತೂಷ್ಣೀಮ್ । ತ್ರ್ಯಂಬಕಂ ಯಜಾಮಹೇ ಸುಗಂಧಿಂ ಪತಿಪೇದನಮ್ । ಉರ್ವಾರುಕಮಿವ ಬಂಧನಾದಿತೋ ಮುಕ್ಷೀಯ ಮಾ ಪತೇಃ ಇತಿ ಪತಿಕಾಮಾ ಕನ್ಯಾ ಪರೀಯಾತ್೩ ।</p>
<p>ಯಜಮಾನಸ್ಯಾಮಾತ್ಯಾಃ ಯಜಮಾನಃ ಪತ್ನೀ ಚ ಸ್ವಾನ್ ಸ್ವಾನ್ ಪುರೋಡಾಶಾನಾದಾಯ ಊರ್ಧ್ವಂ ಕ್ಷಿಪ್ತ್ವಾ ಗೃಹೀತ್ವಾ । ತ್ರ್ಯಂಬಕಂ ಯಜಾಮಹೇ ಸುಗಂಧಿಂ ಪುಷ್ಟಿವರ್ಧನಮ್ । ಉರ್ವಾರುಕಮಿವಬಂಧನಾನ್ ಮೃತ್ಯೋರ್ಮುಕ್ಷೀಯ ಮಾಽಮೃತಾತ್ ಇತಿ ಯಜಮಾನಸ್ಯ ಅಂಜಲೌ ಸಮೋಪ್ಯ । ಪತಿಕಾಮಾನಾಂ ಕನ್ಯಾನಾಂ ಪೂರ್ವವನ್ಮಂತ್ರಸನ್ನಾಮಃ । ಭಗಸ್ಥ ಭಗಸ್ಯ ವೋ ಲಿಪ್ಸೀಯ ಅಪಾದಾಯ । ಏವಂ ತ್ರಿಃ । ಊರ್ಧ್ವಂ ಕ್ಷಿಪ್ತ್ವಾ ಗೃಹೀತ್ವಾ ಇತ್ಯಾದಿ ಆದಾಯ ಇತ್ಯಂತಮ್ । ಅಧ್ವರ್ಯುಃ ಯಜಮಾನಹಸ್ತಸ್ಥಾನ್ ಪುರೋಡಾಶಾನ್ ತೂಷ್ಣೀಂ ಮೂತೇ ಸಮಾವಪತಿ । ಏಷ ತೇ ರುದ್ರಭಾಗಸ್ತಂ ಜುಷಸ್ವ ತೇನಾವಸೇನ ಪರೋ ಮೂಜವತೋಽತೀಹಿ ಮೂತಸಹಿತಾನ್ ಪುರೋಡಾಶಾನ್ ವೃಕ್ಷೇ ಆಸಜತಿ । ಅವತತಧನ್ವಾ ಪಿನಾಕಹಸ್ತಃ ಕೃತ್ತಿವಾಸೋಂ೩ ಇತಿ ತ್ರಿರವತಾಮ್ಯಂತಿ ಋತ್ವಿಗ್ಭಿಸ್ಸಹ ಪುರೋಡಾಶಿನಃ ಪತ್ನೀಯಜಮಾನಶ್ಚ । ಯಾವತ್ಪ್ರಾಣಧಾರಣಂ ಕರ್ತುಂ ಶಕ್ತ್ಯಂ ತಾವತ್ಯಂತಂ ಆಸಿತ್ವಾ ಪ್ರಾಣಾನ್ ವಿಸೃಜೇಯುಃ । ಏವಂ ಅವತತಧನ್ವೇತಿ ಮಂತ್ರಾವೃತ್ತಿಃ । ಅಧ್ವರ್ಯುಃ ವೃಕ್ಷಮೂಲಮಪಃ ಪರಿಷಿಂಚತಿ । ಸರ್ವೇ ಅಪ್ರತೀಕ್ಷಾಸ್ತೂಷ್ಣೀಮೇತ್ಯ ಏಧೋಽಸ್ಯೇಧಿಷೀಮಹಿ । ಸಮಿದಸಿ । ತೇಜೋಽಸಿ ತೇಜೋ ಮಯಿ ಧೇಹಿ ಇತಿ ಮಂತ್ರತ್ರಯೇಣ ಏಕೈಕಂ ತಿಸ್ರಸ್ಸಮಿಧ ಆಹವನೀಯೇ ಆಧಾಯ । ಅಪೋ ಅನ್ವಚಾರಿಷꣳ ರಸೇನ ಸಮಸೃಕ್ಷ್ಮಹಿ । ಪಯಸ್ವಾꣳ ಅಗ್ನ ಆಗಮಂ ತಂ ಮಾ ಸꣳ ಸೃಜ ವರ್ಚಸಾ ಇತ್ಯುಪತಿಷ್ಠಂತೇ । ಸಂತಿಷ್ಠತೇ ತ್ರ್ಯಂಬಕಃ ॥</p>
<p>ಅಥ ಆದಿತ್ಯೇಷ್ಟಿಃ</p>
<p>ಅಥ ಆದಿತ್ಯಂ ಘೃತೇ ಚರುಂ ಪುನರೇತ್ಯ ನಿರ್ವಪತಿ । ಆಧಾನವತ್ । ಅಗ್ನೀಪರಿತ್ಯಜ್ಯ । ನ ಚ ತ್ರ್ಯಂಬಕಾಗ್ನಿಂ ಪರಿತ್ಯಜತೀತ್ಯೇಕೇ । ಇಷ್ಟ್ಯಾ ಯಕ್ಷ್ಯೇ । ವಿದ್ಯುದಸಿ । ವಿಹರಣಾದಿ । ಸಾಕಮೇಧೀಯꣳ ಹವಿಃ । ಸಪ್ತದಶ ಸಾಮಿಧೇನ್ಯಃ । ಪೌರ್ಣಮಾಸಂ ತಂತ್ರಮ್ । ಪಾತ್ರಪ್ರಯೋಗಕಾಲೇ ಸ್ಥಾಲೀ ಸ್ಫ್ಯಶ್ಚ ದ್ವಂದ್ವಮ್ । ಶಮ್ಯಾ ದೃಷದುಪಲವರ್ಜಮ್ । ಉತ್ಪವನಪಾತ್ರಂ ಪ್ರಣಿತಾಪಾತ್ರಂ ಚ ಇಡಾಪಾತ್ರೇಣ ಸಹ । ಅನ್ವಾಹಾರ್ಯಸ್ಥಾಲೀ ಮೇಕ್ಷಣಮದಂತೀ ವರ್ಜಮ್ । ಇತರಾಣಿ ಪ್ರಯುನಕ್ತಿ । ಪವಿತ್ರಕರಣಾದಿ । ಅದಿತ್ಯೈ ಜುಷ್ಟಂ ನಿರ್ವಪಾಮಿ । ಅದಿತೇ ಹವ್ಯꣳ ರಕ್ಷಸ್ವ । ಸಶೂಕಾಯಾಮಿತ್ಯಾದಿ । ಅದಿತ್ಯೈ ವೋ ಜುಷ್ಟಂ ಪ್ರೋಕ್ಷಾಮಿ । ಧೃಷ್ಟ್ಯಾದಾನಾದಿ । ತಂಡುಲಾನುತ್ಪೂಯ, ದೇವಸ್ತ್ವಾ ಸವಿತೋತ್ಪುನಾತು ಇತಿ ಘೃತಂ ಚೋತ್ಪೂಯ ಸ್ಥಾಲ್ಯಾಮಾಸಿಂಚತಿ । ಘರ್ಮೋಽಸಿ ವಿಶ್ವಾಯುಃ ಇತಿ ತಂಡುಲಾನೋಪ್ಯ ಉದಕಮಪಿ ಯಥಾರ್ಥಮ್ । ಅಂತರಿತꣳ ರಕ್ಷಃ । ಅವಿದಹಂತ । ವೇದಿಕರಣಾದಿ । ಅದಿತ್ಯೈ ಜುಷ್ಟಮಭಿಘಾರಯಾಮಿ । ಪ್ರಿಯೇಣೇತ್ಯಾಸಾದಯತಿ । ಯಜ್ಞೋಽಸ್ಯಯಂ ಯಜ್ಞೋ ಮಮಾಗ್ನೇ ಚತುರ್ಹೋತೇತ್ಯಾಸನ್ನಾಭಿಮರ್ಶನಮ್ । ಅದಿತ್ಯಾ ಅನುಬ್ರೂಹಿ । ಅದಿತಿಂ ಯಜ । ಅದಿತ್ಯಾ ಇದಮ್ । ಅದಿತ್ಯಾ ಅಹಂ ದೇವಯಜ್ಯಯಾ ಪ್ರ ಪ್ರಜಯಾ ಚ ಪಶುಭಿಶ್ಚ ಜನಿಷೀಯ । ನಾರಿಷ್ಠಾದಿ । ಮಾರ್ಜನಾಂತೇ ನ ಚತುರ್ಧಾಕರಣಮ್ । ಆದಿತ್ಯಂ ಚರುಂ ಬ್ರಹ್ಮಣೇ ಪರಿಹರತಿ । ತಂ ಚತ್ವಾರ ಆರ್ಷೇಯಾಃ ಪ್ರಾಶ್ನಂತಿ । ಇದಂ ಯಜಮಾನಸ್ಯ ವೇದೇನ ಯಜಮಾನ ಭಾಗಂ ಪರಿಹೃತ್ಯ । ದಕ್ಷಿಣಾಕಾಲೇ ಶ್ವೇತಾಶ್ವೋ ದಕ್ಷಿಣಾ । ಗೌರ್ವಾ ಶ್ವೇತಃ, ಶ್ವೇತನ್ಯಂಗೋ೧ ವಾ । ಅಪಿ ವಾ ಗೋನಿಷ್ಕ್ರಯಭೂತಂ ದ್ರವ್ಯಂ ಅಂತರ್ವೇದ್ಯಾಸಾದ್ಯ । ಬ್ರಹ್ಮನ್ ಬ್ರಹ್ಮಾಸಿ । ಬ್ರಧ್ನ ಪಿನ್ವಸ್ವ ಇತ್ಯಾದಿ । ಸಹಸ್ರಧಾರೋ ಉತ್ಸೋ ಅಕ್ಷೀಯಮಾಣಃ &mdash; ತೇನ ಗವಾ ಅತಿತರಾಣಿ ಮೃತ್ಯುಮ್ । ಅಯಂ ವೋ ಗೌಃ ಅಹಿಂಸಂತಃ ಯಥಾಭಾಗಂ ಪ್ರತಿಗೃಹ್ಣೀಧ್ವಮ್೨ । ರುದ್ರಾಯ ಗಾಂ ಇತಿ ಪ್ರತಿಗ್ರಹಃ । ಅದಿತ್ಯಾ ಅಹಮುಜ್ಜಿತಿಮ್ । ಅನ್ಯತ್ಪ್ರಕೃತಿವತ್ ।</p>
<p>ಬ್ರಾಹ್ಮಣತರ್ಪಣಾಂತಮ್ । ಸಿದ್ಧಮಿಷ್ಟಿಸ್ಸಂತಿಷ್ಠತೇ ।</p>
<p>ವಪನಮ್ :-</p>
<p>ಅತ್ರ ಪೌರ್ಣಮಾಸ್ಯಾ ಇಷ್ಟ್ವಾ ಉಂದನಾದಿ, ಪೂರ್ವವನ್ನಿವರ್ತನಮ್ । ಸರ್ವಂ ವಾ ವಾಪಯೇತ್ ।</p>
<p>ಮನ್ತ್ರಾದಿರ್ವಿಕ್ರಿಯತೇ । ಯೋ ಅಸ್ಯಾಃ ಪೃಥಿವ್ಯಾಸ್ತ್ವಚಿ ನಿವರ್ತಯತ್ಯೋಷಧೀಃ । ಅಗ್ನಿರೀಶಾನ ಓಜಸಾ ವರುಣೋ ಧೀತಿಭಿಸ್ಸಹ । ಇಂದ್ರೋ ಮರುದ್ಭಿಸ್ಸಖಿಭಿಸ್ಸಹ । ಅಗ್ನಿಸ್ತಿಗ್ಮೇನೇತಿ ಸಮಾನಮ್ ।</p>
<p>॥ ಇತಿ ಸಾಕಮೇಧಾಃ ॥</p>
<p></p>
<p>॥ ಅಥ ಶುನಾಸೀರೀಯಪರ್ವಃ ॥</p>
<p>ತತೋ ದ್ವ್ಯಹೇ ತ್ರ್ಯಹೇ ಚತುರಹೇ ಮಾಸಿ ಚತುರ್ಷು ಮಾಸೇಷು ಶುನಾಸೀರೀಯೇಣ ಯಜತೇ । ತಸ್ಯ ವೈಶ್ವದೇವವತ್ ಕಲ್ಪಃ । ವಾಜಿನವರ್ಜಮ್ । ಪ್ರಾಚೀನಪ್ರವಣೇ ಯಜೇತ । ದ್ವ್ಯಹಕಾಲಾದೌ ಸದ್ಯಸ್ಕಾಲಾದೌ ವಾ । ಪ್ರಾತರಗ್ನಿಹೋತ್ರꣳ ಹುತ್ವಾ । ಪ್ರಾಣಾನಾಯಮ್ಯ । ಪ್ರಾಕೃತೇ ವಿಹಾರೇ ಶುನಾಸೀರೀಯೇಣ ಯಕ್ಷ್ಯೇ । ವಿದ್ಯುದಸಿ । ಊರ್ಣಾಸ್ತುಕಾನಿಧಾನಂ ಪ್ರಣಯನಪಕ್ಷೇ । ಅದ್ಯ ಯಜ್ಞಾಯ । ಇಮಾಮೂರ್ಜಂ ಇತಿ ಯಥಾ ತಿಥಿನಿರ್ದೇಶಃ । ಶೌನಾಸೀರೀಯꣳ ಹವಿರಿದಮೇಷಾಂ ಮಯಿ । ಶಾಖಾಮಾಹೃತ್ಯ ವ್ರತಪ್ರವೇಶಃ । ನ ವತ್ಸಾಪಾಕರಣಾದಿ । ವೈಶ್ವದೇವತ್ ಪ್ರಸೂಮಯಮಿತ್ಯಾದಿ । ಇಧ್ಮಾಬರ್ಹಿರಾಹರತಿ । ವೇದಂ ಕೃತ್ವಾ ವೇದಿಃ । ಪ್ರಾಗುತ್ತರಾತ್ಪರಿಗ್ರಹಾತ್ ಕೃತ್ವಾ । ಅನ್ತರ್ವೇದಿ ಶಾಖಾಯಾ ಇತ್ಯಾದಿ । ಪರ್ಣವಲ್ಕ ವರ್ಜಮ್ । ಕುಂಭ್ಯಾಲೇಪನಾಂತಮ್ । ಇಮೌ ಪರ್ಣಂ ಚ । ವತ್ಸಾಪಾಕರಣಮ್ । ಪರಿಸ್ತೃಣೀತ, ದೇವಾ ದೇವೇಷು, ಕರ್ಮಣೇ ವಾಮಿತ್ಯಾದಿ ।</p>
<p>ಪಾತ್ರಾಸಾದನಕಾಲೇ ಪಂಚಚತ್ವಾರಿಂಶತ್ ಕಪಾಲಾನಿ ಚತಸ್ರಸ್ಸ್ಥಾಲ್ಯಃ ಸ್ಫ್ಯಶ್ಚ ದ್ವಂದ್ವಮ್ । ವಾಜಿನಪಾತ್ರವರ್ಜಮಿತರಾಣಿ ವೈಶ್ವದೇವವತ್ । ಪವಿತ್ರಕರಣಾದಿ ವೈಶ್ವದೇವವತ್ ಪಂಚ ಸಂಚರಾಣಿ ನಿರುಪ್ಯ । ಇಂದ್ರಾಗ್ನಿಭ್ಯಾಂ ಜುಷ್ಟಂ ನಿರ್ವಪಾಮಿ । ವಿಶ್ವೇಭ್ಯೋ ದೇವೇಭ್ಯೋ ಜುಷ್ಟಂ ನಿರ್ವಪಾಮಿ । ಇಂದ್ರಾಯ ಶುನಾಸೀರಾಯ ಜುಷ್ಟಂ ನಿರ್ವಪಾಮಿ । ಸೂರ್ಯಾಯ ಜುಷ್ಟಂ ನಿರ್ವಪಾಮಿ । ಇದಂ ದೇವಾನಾಮಿತ್ಯಾದಿ । ಅಗ್ನೇ ಹವ್ಯꣳ ರಕ್ಷಸ್ವ ಸೋಮ ಹವ್ಯꣳ ರಕ್ಷಸ್ವ ಸವಿತರ್ಹವ್ಯꣳ ರಕ್ಷಸ್ವ ಸರಸ್ವತಿ ಹವ್ಯꣳ ರಕ್ಷಸ್ವ ಪೂಷನ್ ಹವ್ಯꣳ ರಕ್ಷಸ್ವೇನ್ದ್ರಾಗ್ನೀ ಹವ್ಯꣳ ರಕ್ಷೇಥಾಂ ವಿಶ್ವೇದೇವಾ ಹವ್ಯꣳ ರಕ್ಷಧ್ವಮಿಂದ್ರ ಶುನಾಸೀರ ಹವ್ಯꣳ ರಕ್ಷಸ್ವ ಸೂರ್ಯ ಹವ್ಯꣳ ರಕ್ಷಸ್ವ ।</p>
<p>ಸಶೂಕಾಯಾಮಿತ್ಯಾದಿ । ದೇವಸ್ಯ ತ್ವಾ ಸವಿತುಃ ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಗ್ನಯೇ ವೋ ಜುಷ್ಟಂ ಪ್ರೋಕ್ಷಾಮಿ ಸೋಮಾಯ ವೋ ಜುಷ್ಟಂ ಪ್ರೋಕ್ಷಾಮಿ ಸವಿತ್ರೇ ವೋ ಜುಷ್ಟಂ ಪ್ರೋಕ್ಷಾಮಿ ಸರಸ್ವತ್ಯೈ ವೋ ಜುಷ್ಟಂ ಪ್ರೋಕ್ಷಾಮಿ ಪೂಷ್ಣೇ ವೋ ಜುಷ್ಟಂ ಪ್ರೋಕ್ಷಾಮೀಂದ್ರಾಗ್ನಿಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ ವಿಶ್ವೇಭ್ಯೋ ದೇವೇಭ್ಯೋ ವೋ ಜುಷ್ಟಂ ಪ್ರೋಕ್ಷಾಮೀಂದ್ರಾಯ ಶುನಾಸೀರಾಯ ವೋ ಜುಷ್ಟಂ ಪ್ರೋಕ್ಷಾಮಿ ಸೂರ್ಯಾಯ ವೋ ಜುಷ್ಟಂ ಪ್ರೋಕ್ಷಾಮಿ । ಉತ್ಕರೇ ತ್ರಿರ್ನಿನೀಯ ಯಥಾಭಾಗಂ ವ್ಯಾವರ್ತಧ್ವಮ್ । ಇದಮಗ್ನೇಸ್ಸವಿತುಃ ಪೂಷ್ಣ ಇಂದ್ರಾಗ್ನಿಯೋರಿಂದ್ರಾಸ್ಯ ಶುನಾಸೀರಸ್ಯ ಸೂರ್ಯಸ್ಯ ಇತಿ ಪುರೋಡಾಶಾರ್ಥಾನ್ । ಇದಂ ಸೋಮಸ್ಯ ಸರಸ್ವತ್ಯಾ ವಿಶ್ವೇಷಾಂ ದೇವಾನಾಂ ಚರ್ವರ್ಥಾನ್ । ಕೃಷ್ಣಾಜಿನಾದಾನಾದಿ । ಅಗ್ನಯೇ ಜುಷ್ಟಮಧಿವಪಾಮಿ ಸವಿತ್ರೇ ಜುಷ್ಟಮಧಿವಪಾಮಿ ಪೂಷ್ಣೇ ಜುಷ್ಟಮಧಿವಪಾಮೀಂದ್ರಾಗ್ನಿಭ್ಯಾಂ ಜುಷ್ಟಮಧಿವಪಾಮೀಂದ್ರಾಯ ಶುನಾಸೀರಾಯ ಜುಷ್ಟಮಧಿವಪಾಮಿ ಸೂರ್ಯಾಯ ಜುಷ್ಟಮಧಿವಪಾಮಿ ಧಾನ್ಯಮಸಿ ಧಿನುಹಿ ದೇವಾನ್ । ಅಣೂನಿ ಕುರುತಾದಿತ್ಯಂತಮ್ ।</p>
<p>ಕಪಾಲಾನಾಮುಪಧಾನಕಾಲೇ ವೈಶ್ವದೇವವತ್ ಪೌಷ್ಣಾಂತಮುಪಧಾಯ । ಐಂದ್ರಾಗ್ನಸ್ಯ ದ್ವಾದಶಕಪಾಲಾನಿ ಅಷ್ಟಾಭ್ಯ ಊರ್ಧ್ವಂ ಚತ್ವಾರಿ ತೂಷ್ಣೀಮುಪಧಾಯ । ವೈಶ್ವದೇವಸ್ಯ ಧ್ರುವೋಽಸೀತಿ ಸ್ಥಾಲ್ಯಾಸಾದನಮ್ । ಇಂದ್ರಸ್ಯ ಶುನಾಸೀರಸ್ಯ ದ್ವಾದಶಕಪಾಲಾನಿ ಅಷ್ಟಾಭ್ಯ ಊರ್ಧ್ವಂ ತೂಷ್ಣೀಮ್ । ಆದ್ಯೇನ ಮಂತ್ರೇಣ ಏಕಕಪಾಲಂ ಸೂರ್ಯಸ್ಯ । ಏಕಕಪಾಲಮುಪಧಾಯ ಪ್ರಾತರ್ದೋಹಂ ದೋಹಯತಿ । ಏತಾ ಆಚರಂತೀತ್ಯಾದಿ ಸಂಕ್ಷಾಳನ ನಿನಯನಾಂತಮ್ । ಕಾಮಧುಕ್ಷಃ ಪ್ರ ಣೋ ಬ್ರೂಹಿ ವಾಯವೇ ಹವಿರಿನ್ದ್ರಿಯಮ್ । ಬಹುದುಗ್ಧಿ ವಾಯವೇ ದೇವೇಭ್ಯೋ ಹವ್ಯಮಾಪ್ಯಾಯತಾಂ ಪುನಃ । ಭೃಗೂಣಾಮಂಗಿರಸಾಂ ಅಂಗಾರಾಧ್ಯೂಹನಾದಿ । ಅಧಿವಾಪವತ್ಸಂವಾಪಃ । ಪಿಷ್ಟಾನಾಮುತ್ಪವನಕಾಲೇ ತಂಡುಲಾನುತ್ಪುನಾತಿ । ಅಪಶ್ಚೋತ್ಪೂಯ ಸ್ಥಾಲ್ಯಾಮಾಸಿಂಚತಿ । ಪಿಂಡಂ ಕೃತ್ವಾ ಯಥಾಭಾಗಂ ವ್ಯಾವರ್ತಧ್ವಂ ಆಗ್ನೇಯಂ ವಿಭಜ್ಯ । ಯಥಾಭಾಗಂ ವ್ಯಾವರ್ತಧ್ವಂ ಸೌಮ್ಯತಂಡುಲಾನ್ । ಯಥಾಭಾಗಂ ವ್ಯಾವರ್ತಧ್ವಂ ಸಾವಿತ್ರಮ್ । ಯಥಾಭಾಗಂ ವ್ಯಾವರ್ತೇಥಾಂ ಇತಿ ಸಾರಸ್ವತವೈಶ್ವದೇವೌ । ಯಥಾಭಾಗಂ ವ್ಯಾವರ್ತಧ್ವಂ ಪೌಷ್ಣಮ್ । ಯಥಾಭಾಗಂ ವ್ಯಾವರ್ತಧ್ವಂ ಐಂದ್ರಾಗ್ನಮ್ । ಯಥಾಭಾಗಂ ವ್ಯಾವರ್ತೇಥಾಂ ಉತ್ತಮೌ । ಇದꣳ ಸರಸ್ವತ್ಯಾ ಇದಂ ವಿಶ್ವೇಷಾಂ ದೇವಾನಾಂ ಇತಿ ಚರೂ । ಇದಮಿಂದ್ರಸ್ಯ ಶುನಾಸೀರಸ್ಯ ಇದꣳ ಸೂರ್ಯಸ್ಯ ಇತಿ ಪುರೋಡಾಶೌ । ಅಂತ್ಯಯೋರೇವ ನಿರ್ದೇಶಃ । ಇದಮಹꣳ ಸೇನಾಯಾ ಇತ್ಯಾದಿ । ಘರ್ಮೋಽಸೀತಿ ಸರ್ವೇಷಾಮ್ । ದೋಹನಸ್ಯ ನ ದಧಿ ಕ್ಷೇಪಃ ಪಯಸಃ ಹವಿಷ್ಟ್ವಾತ್ । ಪ್ರಥನಾದಿ ಪುರೋಡಾಶಾನಾಮಂತರಿತಂ ಸರ್ವೇಷಾಮ್ । ಆಪ್ಯಲೇಪಂ ನಿನೀಯ ।</p>
<p>ಉತ್ತರಪರಿಗ್ರಹಾದಿ । ವೈಶ್ವದೇವವತ್ ಪೃಷದಾಜ್ಯಗ್ರಹಣಮ್ । ಐಂದ್ರಾಗ್ನವೈಶ್ವದೇವಶುನಾಸೀರೀಯಾಣಾಂ ತೂಷ್ಣೀಮಭಿಘಾರಣಮ್ । ಯಸ್ತ ಆತ್ಮಾ ಇತಿ ಪಯಃ । ಆ ಪ್ಯಾಯತಾಂ ಘೃತಯೋನಿಃ &mdash; ಸೂರ್ಯಾಯ ಜುಷ್ಟಮಭಿಘಾರಯಾಮಿ । ಶಿಷ್ಟಾನಾಂ ಪೂರ್ವವತ್ । ವೈಶ್ವದೇವವದ್ಧವಿರಾಸಾದನಮ್ । ಪ್ರಥಮಪ್ರಯೋಗೇ ವ್ಯಾಹೃತೀಭಿರಾಸಾದಯತಿ । ಯಜ್ಞೋಽಸಿ ಇತಿ ಪಞ್ಚಕೃತ್ವಃ । ಆಗ್ನೇಯಸಾವಿತ್ರಸಾರಸ್ವತಪೌಷ್ಣಸೌರ್ಯಾಣಾ-ಮಭಿಮರ್ಶನಮ್ । ಇದಮಿಂದ್ರಿಯಂ ಇತಿ ಪ್ರಾತರ್ದೋಹಮ್ । ಅಯಂ ಯಜ್ಞ ಇತಿ ಸರ್ವಾಣಿ ಹವೀಂಷಿ । ಯೋ ನಃ ಕನೀಯ ಇಹ ಕಾಮಯಾತಾ ಅಸ್ಮಿನ್ ಯಜ್ಞೇ ಯಜಮಾನಾಯ ಮಹ್ಯಮ್ । ಅಪಮಿಂದ್ರಾಗ್ನೀ ಭುವನಾನ್ನುದೇತಾಮಹಂ ಪ್ರಜಾಂ ವೀರವತೀಂ ವಿದೇಯ ಇತ್ಯೈಂದ್ರಾಗ್ನಮ್ । ಯೋ ನಃ ಕನೀಯ ಇಹ ಕಾಮಯಾತಾ ಅಸ್ಮಿನ್ ಯಜ್ಞೇ ಯಜಮಾನಾಯ ಮಹ್ಯಮ್ । ಅಪತಮಿಂದ್ರಶ್ಶುನಾಸೀರೋ ಭುವನಾನ್ನುದತಾಮಹಂ ಪ್ರಜಾಂ ವೀರವತೀಂ ವಿದೇಯ ಇಂದ್ರಂ ಶುನಾಸೀರಮ್ । ಮಮಾಗ್ನೇ ಪಞ್ಚಹೋತಾ ಚ । ನಿರ್ಮಂಥ್ಯಾದಿ ಸರ್ವಂ ವೈಶ್ವದೇವವತ್ । ಪ್ರಚರಣಕಾಲೇ ಆಗ್ನೇಯಾದ್ಯೈಂದ್ರಾಗ್ನಪರ್ಯಂತಂ ಪೂರ್ವವತ್ ಪ್ರಚರ್ಯ । ವಿಶ್ವೇಭ್ಯೋ ದೇವೇಭ್ಯೋಽನು ಬ್ರೂ೩ಹಿ । ವಿಶ್ವಾನ್ ದೇವಾನ್ ಯಜ । ವಿಶ್ವೇಭ್ಯೋ ದೇವೇಭ್ಯ ಇದಮ್ । ವಿಶ್ವೇಷಾಂ ದೇವಾನಾಮಹಂ ದೇವಯಜ್ಯಯಾ ಪ್ರಾಣೈಸ್ಸಾಯುಜ್ಯಂ ಗಮೇಯಮ್ । ಇಂದ್ರಾಯ ಶುನಾಸೀರಾಯಾನುಬ್ರೂ೩ಹಿ । ಇಂದ್ರಂ ಶುನಾಸೀರಂ ಯಜ । ಇಂದ್ರಾಯ ಶುನಾಸೀರಾಯೇದಮ್ । ಇಂದ್ರಸ್ಯ ಶುನಾಸೀರಸ್ಯಾಹಂ ದೇವಯಜ್ಯಯೇಂದ್ರಿಯಾವ್ಯನ್ನಾದೋ ಭೂಯಾಸಮ್ । ವಾಯವೇಽನುಬ್ರೂ೩ಹಿ । ವಾಯುಂ ಯಜ । ವಾಯವ ಇದಮ್ । ವಾಯೋರಹಂ ದೇವಯಜ್ಯಯೇಂದ್ರಿಯಾವೀ ಭೂಯಾಸಮ್ । ಜೇಮಾನಂ ಮಹಿಮಾನಂ ಇತಿ ವಾ । ಸೂರ್ಯಸ್ಯ ಪುರೋಡಾಶಮುದ್ಧೃತ್ಯ ಬರ್ಹಿಷದಂ ಕೃತ್ವಾ ಸೂರ್ಯಾಯಾನುಬ್ರೂಹಿ ಇತಿ ಕೃತ್ಸ್ನಂ ಪುರೋಡಾಶಮವದಾಯ । ನ ಮಾ ಭೇರ್ಮಾ । ಸೂರ್ಯಂ ಯಜ । ಸೂರ್ಯಾಯೇದಮ್ । ಸೂರ್ಯಸ್ಯಾಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ಪ್ರತ್ಯಾಕ್ರಮ್ಯ ಸꣳಸರ್ಪೋಽಸ್ಯꣳಹಸ್ಪತ್ಯಾಯ ತ್ವಾ ಸ್ವಾಹಾ ಇತಿ ಮಾಸನಾಮ್ನಾ ಏಕಕಪಾಲಮಭಿಜುಹೋತಿ । ಸꣳಸರ್ಪಾಯ ಅꣳಹಸ್ಪತ್ಯಾಯೇದಮ್ । ನಾರಿಷ್ಠಾದಿ ।</p>
<p>ದಕ್ಷಿಣಾಕಾಲೇ ದ್ವಾದಶಗವಂ ಸೀರಂ ದಕ್ಷಿಣಾ೧ । ಏಕಕಪಾಲಸ್ಯ ಶ್ವೇತೋಶ್ವಶ್ಶ್ವೇತೋ ಗೌರ್ವಾ । ಪ್ರತಿನಿಧಿ ಹಿರಣ್ಯಂ ವಾ । ಅಂತರ್ವೇದ್ಯಾಸಾದ್ಯ । ಬ್ರಹ್ಮಾಣೌ ಬ್ರಹ್ಮಾಣೌ ಸ್ಥಃ &mdash; ಭವತಮ್ । ಬ್ರಧ್ನ ಪಿನ್ವಸ್ವೇತ್ಯವಿಕಾರೇಣ ಸಹಸ್ರಧಾರಾವುತ್ಸಾವಕ್ಷೀಯಮಾಣೌ । ತೌ ದಧ್ರತುಃ ಪೃಥಿವೀಮನ್ತರಿಕ್ಷಂ ದಿವಂ ಚ ತಾಭ್ಯಾಂ ಸೀರಗೋಭ್ಯಾಮತಿತರಾಣಿ ಮೃತ್ಯುಮ್ । ದಕ್ಷಿಣಸದ್ಭ್ಯ ಉಪಹರ್ತವೈ೩ । ದಕ್ಷಿಣತ ಏತಬ್ರಾಹ್ಮಣಾ ಇಮೌ ಸೀರಗಾವೌ ಯಥಾಭಾಗಂ ಪ್ರತಿಗೃಹ್ಣೀಧ್ವಮ್ । ದೇವಸ್ಯ ತ್ವಾ—&mdash;—ರಾಜಾ ತ್ವಾ ವರುಣೋ ನಯತು ದೇವಿ ದಕ್ಷಿಣ ಉತ್ತಾನಸ್ತ್ವಾಂಗೀರಸಃ ಪ್ರತಿಗೃಹ್ಣಾತು ।—ತೇನಾಮೃತತ್ತ್ವಮಶ್ಯಾಮ್ &mdash; ಪ್ರತಿಗೃಹ್ಣಾತು ಇತಿ ಸೀರಸ್ಯ ಪ್ರತಿಗ್ರಹಣಮ್ । ರುದ್ರಾಯ ಗಾಂ ಇತಿ ಗೋಃ । ಹವಿಶ್ಶೇಷಾನುದ್ವಾಸ್ಯೇತ್ಯಾದಿ । ಯಥಾದೈವತಮುಜ್ಜಿತಯಃ ಇಂದ್ರಗ್ನಿಯೋರಹಮುಜ್ಜಿತಿಮ್ । ವಿಶ್ವೇಷಾಂ ದೇವಾನಾಮಹಮುಜ್ಜಿತಿಮ್ । ಇಂದ್ರಸ್ಯ ಶುನಾಸೀರಸ್ಯಾಹಮ್ । ವಾಯೋರಹಮುಜ್ಜಿತಿಮ್ । ಸೂರ್ಯಸ್ಯಾಹಮುಜ್ಜಿತಿಮ್ । ಸಾ ಮೇ ಸತ್ಯಾಶೀಃ ಇತಿ ಜಪಿತ್ವಾ । ಅನುವತ್ಸರಿಣಾಗ್ ಸ್ವಸ್ತಿಮಾಶಾಸೇ । ರೋಹಿತೇನ ತ್ವಾ ಇತ್ಯಾದಿ । ನ ವಾಜಿನಯಾಗಃ । ಇದꣳ ಹವಿರಿತಿ ಪ್ರಾತರ್ದೋಹಭಕ್ಷಣಮ್ । ಬ್ರಾಹ್ಮಣತರ್ಪಣಾಂತಂ ಕೃತ್ವಾ । ಸಿದ್ಧಮಿಷ್ಟಿಸ್ಸಂತಿಷ್ಠತೇ ।</p>
<p>ವಪನಮ್ :-</p>
<p>ಅತ್ರ ದ್ವ್ಯಹಾದಿ ಪಕ್ಷೇ ಬ್ರಾಹ್ಮಣತರ್ಪಣಾಂತಂ ಕೃತ್ವಾ ವಪನಮ್ । ಮಾಸಚತುಷ್ಟಯ ಪಕ್ಷೇ ಪೌರ್ಣಮಾಸ್ಯಾ ಇಷ್ಟ್ವಾ ವಪನಮ್ । ಉಂದನಾದಿ ಪೂರ್ವವತ್ । ಮಂತ್ರಾದಿರ್ವಿಕ್ರಿಯತೇ । ಏಕಂ ಮಾಸಮುದಸೃಜತ್ । ಪರಮೇಷ್ಠೀ ಪ್ರಜಾಭ್ಯಃ । ತೇನಾಭ್ಯೋ ಮಹ ಆವಹತ್ । ಅಮೃತಮ್ ಮರ್ತ್ಯಾಭ್ಯಃ । ಪ್ರಜಾಮನು ಪ್ರಜಾಯಸೇ । ತದು ತೇ ಮರ್ತ್ಯಾಮೃತಮ್ । ಯೇನ ಮಾಸಾ ಅರ್ಧಮಾಸಾಃ । ಋತವಃ ಪರಿವತ್ಸರಾಃ । ಯೇನ ತೇ ತೇ ಪ್ರಜಾಪತೇ । ಈಜಾನಸ್ಯ ನ್ಯವರ್ತಯನ್ । ತೇನಾಹಮಸ್ಯ ಬ್ರಹ್ಮಣಾ । ನಿವರ್ತಯಾಮಿ ಜೀವಸೇ । ಅಗ್ನಿಸ್ತಿಗ್ಮೇನೇತಿ ಸಮಾನಮ್ ।</p>
<p>॥ ಇತಿ ಶುನಾಸೀರೀಯಪರ್ವಃ ॥</p>
<p></p>
<p>॥ ಚಾತುರ್ಮಾಸ್ಯಾನಾಮನುಷ್ಠಾನ ವಿಧಯಃ ॥</p>
<p>ಪರ್ವಭಿಶ್ಚಾತುರ್ಮಾಸ್ಯೇಷು ಮಾಸಾನ್ ಸಂಚಷ್ಟೇ । ವೈಶ್ವಾನರಪಾರ್ಜನ್ಯ ಪಂಚಹೋತಾ ಚ ನಾಭ್ಯಾವರ್ತೇತ ಏಕೋಪಕ್ರಮತ್ವಾತ್ । ಯಥಾನ್ವಾರಂಭಣೀಯಾ ಯಥಾನ್ವಾರಂಭಣೀಯಾ ॥ ಚಾತುರ್ಮಾಸೈರಿಷ್ಟ್ವಾ ಸೋಮೇನ ಪಶುನಾ ವಾ ಯಜತೇ । ಫಾಲ್ಗುನ್ಯಾ ಉದ್ವೃಷ್ಟೇ ಸೋಮಾಯ ದೀಕ್ಷತೇ । ಉದ್ವೃಷ್ಟಃ ಶುಕ್ಲಪಕ್ಷಃ । ತಂ ತತೋ ನಾನೀಜಾನಮಪರಾ ಫಾಲ್ಗುನೀ ಪರ್ಯವೇಯಾತ್೧ ।</p>
<p>ಇಷ್ಟಿಂ ವೈಶ್ವಾನರೀಂ ನಿತ್ಯಂ ನಿರ್ವಪೇದಬ್ದಪರ್ಯಯೇ ।</p>
<p>ಕೢಪ್ತಾನಾಂ ಪಶುಸೋಮಾನಾಂ ನಿಷ್ಕೃತ್ಯರ್ಥಮಸಂಭವೇ ॥ ಇತಿ ಮನುಃ ॥</p>
<p>ಇತಿ ವೈ ಖಲು ಉತ್ಸೃಜ್ಯಮಾನಸ್ಯ । ಅಥ ಪುನರಾಲಭಮಾನಸ್ಯ ಫಾಲ್ಗುನ್ಯಾಂ ಚತುರ್ದಶ್ಯಾಂ ಶುನಾಸೀರೀಯೇಣೇಷ್ಟ್ವಾ ಪಂಚದಶ್ಯಾಂ ವೈಶ್ವದೇವೇನ ಯಜತೇ । ಋತುಯಾಜೀ ವಾ ಅನ್ಯಶ್ಚಾತುರ್ಮಾಸ್ಯ-ಯಾಜ್ಯನ್ಯಃ । ಯೋ ವಸಂತೋಽಭೂತ್ಪ್ರಾವೃಡಭೂಚ್ಛರದಭೂದಿತಿ ಯಜೇತ ಸ ಋತುಯಾಜೀ । ಅಥ ಯಶ್ಚತುರ್ಷು ಚತುರ್ಷು ಮಾಸೇಷು ಸ ಚಾತುರ್ಮಾಸ್ಯಯಾಜೀ । ವಸಂತೇ ವೈಶ್ವದೇವೇನ ಯಜತೇ ಪಾವೃಷಿ ವರುಣಪ್ರಘಾಸೈಃ ಶರದಿ ಸಾಕಮೇಧೈರಿತಿ ವಿಜ್ಞಾಯತೇ । ಋತುಯಾಜಿಪಕ್ಷೇ ವಸಂತಾದಿಷು ಕಸ್ಮಿನ್ಶ್ಚಿತ್ ಪರ್ವಣಿ ವೈಶ್ವದೇವೇನ ಯಜೇತ । ಏವಂ ವರುಣಪ್ರಘಾಸೈಸ್ಸಾಕಮೇಧೈಶ್ಚ ।</p>
<p>ಸಮಾಪ್ಯ ಸೋಮೇನ ಯಜೇತ ಅಶಕ್ತೌ ಪಶುನಾ । ಚಾತುರ್ಮಾಸ್ಯಾನಿ ವಾ ಪುನಶ್ಚಾತುರ್ಮಾಸ್ಯಾನಿ ವಾ ಪುನಃ ॥ ಇತಿ ಆಶ್ವಲಾಯನಃ ॥</p>
<p>ಚಾತುರ್ಮಾಸ್ಯಾನಾಮನ್ತೇ ಸೋಮಾಂತಾನಿ ಸ್ಯುರಿತಿ ಬೌಧಾಯನಃ । ಪಶ್ವಂತಾನೀತಿ ಶಾಲೀಕಿಃ ॥ ಸವನೇಷ್ಟ್ಯಾ ವಾ ಯಜೇತೇತಿ ಔಪಮನ್ಯವಃ ॥</p>
<p>ಅಥಾಪ್ಯುದಾಹರಂತಿ । ದ್ವಾದಶಾಹೇಽಪಿ ಚಾತುರ್ಮಾಸ್ಯೈರ್ಯಜೇತ । ವೈಶ್ವದೇವೇನೇಷ್ಟ್ವಾ ಚತುರ್ಥ್ಯಾಂ ವರುಣಪ್ರಘಾಸೈಃ, ಅಷ್ಟಮ್ಯಾಂ ನವಮ್ಯಾಂ ಚ ಸಾಕಮೇಧೈಃ , ದ್ವಾದಶ್ಯಾಂ ಶುನಾಸೀರೀಯ ಪರುಷಾ ಯಜೇತೇತಿ ವಿಜ್ಞಾಯತೇ । ಸಂವತ್ಸರಪ್ರತಿಮಾ ವೈ ದ್ವಾದಶ ರಾತ್ರಯಃ ಇತಿ ॥</p>
<p>ಅಥ ಭರದ್ವಾಜಃ = ಚಾತುರ್ಮಾಸ್ಯೈಃ ಪಂಚದಶಾಹಾನಿ ಯಕ್ಷ್ಯಮಾಣಃ ಪ್ರತಿಪದಿ ವೈಶ್ವಾನರಪಾರ್ಜನ್ಯೌ ದ್ವಿತೀಯೇ ವೈಶ್ವದೇವಂ, ತೃತೀಯೇ ಚತುರ್ಥೇ ಪಂಚಮೇ ಚೋಪರಮ್ಯ ಷಷ್ಠೇ ವರುಣಪ್ರಘಾಸಾಃ, ಸಪ್ತಮೇಽಷ್ಟಮೇ ನವಮೇ ಚೋಪರಮ್ಯ ದಶಮೇ ಏಕಾದಶೇ ಚ ಸಾಕಮೇಧಾಃ, ದ್ವಾದಶೇ ತ್ರಯೋದಶೇ ಚೋಪರಮ್ಯ ಚತುರ್ದಶೇ ಶುನಾಸೀರೀಯಂ ಪಂಚದಶೇ ಪಶುಃ ॥</p>
<p>ಪರಿಶೇಷಸೂತ್ರೇ ಭಾರದ್ವಾಜಃ = ಉದಗಯನ ಆಪೂರ್ಯಮಾಣಪಕ್ಷೇ ಸಮಸ್ತಾನಿ ತೇಷಾಂ ಯಥಾದೇಶಂ ನಿವರ್ತನಂ ಅಂತೇ ವಪನಮ್ ।</p>
<p>ದ್ವಾದಶಾಹಾನಿ ಯಕ್ಷ್ಯಮಾಣಃ ಪ್ರತಿಪದಿ ವೈಶ್ವಾನರಪಾರ್ಜನ್ಯೌ, ದ್ವಿತೀಯೇ ವೈಶ್ವದೇವಂ, ತೃತೀಯೇ ಚತುರ್ಥೇ ಚೋಪರಮ್ಯ ಪಂಚಮೇ ವರುಣಪ್ರಘಾಸಾಃ, ಷಷ್ಠೇ ಸಪ್ತಮೇ ಚೋಪರಮ್ಯಾಷ್ಟಮೇ ನವಮೇ ಚ ಸಾಕಮೇಧಾಃ, ದಶಮೇ ಏಕಾದಶೇ ಚೋಪರಮ್ಯ ದ್ವಾದಶೇ ಶುನಾಸೀರೀಯಂ, ತ್ರಯೋದಶೇ ಪಶುರಿತಿ । ಸಂವತ್ಸರ ಪ್ರತಿಮಾ ವೈ ದ್ವಾದಶ ರಾತ್ರಯಃ । ಸಂವತ್ಸರಮೇವ ಯಜತ ಇತಿ ವಿಜ್ಞಾಯತೇ ॥</p>
<p>ಅಥ ಸತ್ಯಾಷಾಢಃ = ನೈನಮನೀಜಾನಂ ಸೋಮೇನ ಫಾಲ್ಗುನೀ ಪ್ರಾಪ್ನುಯಾತ್ ಸೋಮಾಭಾವೇ ಪಶುನಾ ಪಶ್ವಭಾವೇ ಪುನಃ ಪ್ರಯೋಗಶ್ಚಾತುರ್ಮಾಸ್ಯಾನಾಮ್ ॥</p>
<p>ಅಥ ಕಾತ್ಯಾಯನಶ್ರೌತಸೂತ್ರೇ ಪದ್ಧತಿವ್ಯಾಖ್ಯಾನೇ ಅನ್ತೇ ಕಠಾನಾಂ ಪಂಚಾಹಿಕಾನಿ ಪಠ್ಯಂತೇ । ತತ್ರ ಫಾಲ್ಗುನ ಶುಕ್ಲೈಕಾದಶ್ಯಾಂ ವೈಶ್ವದೇವಂ ಪರ್ವ, ತಸ್ಮಿನ್ನೇವಾಹನಿ ವರುಣಪ್ರಘಾಸಾರ್ಥಂ ಉದ್ಧೃತ್ಯ ಕರಂಭಪಾತ್ರಕರಣಾದಿ ಉತ್ತರವೇದಿಛಾದನಾಂತಂ ದ್ವಾದಶ್ಯಾಂ ವರುಣಪ್ರಘಾಸಾಃ, ತ್ರಯೋದಶ್ಯಾಂ ಅನೀಕವತ್ಯಾದಿ ಗೃಹಮೇಧೀಯಾಂತಂ, ಚತುರ್ದಶ್ಯಾಂ ದರ್ವಿಹೋಮಾದಿ ಸಾಕಮೇಧಸಮಾಪ್ತಿಃ । ಪೌರ್ಣಮಾಸ್ಯಾಂ ಶುನಾಸೀರೀಯಮಿತಿ । ಕಠಾನಾಂ ಚ ಪ್ರತಿಪದ ಆರಭ್ಯ ಕ್ರಿಯಂತ ಇತಿ ಪಠ್ಯತೇ ॥</p>
<p>॥ ಇತಿ ಚಾತುರ್ಮಾಸ್ಯಪ್ರಯೋಗಃ ॥</p>
<p></p>
<p>॥ ನಿರೂಢ ಪಶುಬಂಧ ಪ್ರಯೋಗಃ ॥</p>
<p>ಸಂಕಲ್ಪಃ :-</p>
<p>ಸರ್ವಾನ್ ಲೋಕಾನ್ ಪಶುಬಂಧಯಾಜ್ಯಭಿಜಯತಿ । ತೇನ ಯಕ್ಷ್ಯಮಾಣೋಽಮಾವಾಸ್ಯಾಯಾಂ ಪೌರ್ಣಮಾಸ್ಯಾಂ ವಾ ಪ್ರಾತರಗ್ನಿಹೋತ್ರಂ ಹುತ್ವಾ । ದರ್ಭೇಷ್ವಾಸೀನೋ ದರ್ಭಾನ್ ಧಾರಯಮಾಣಃ ಪವಿತ್ರಪಾಣಿಃ ಪತ್ನ್ಯಾ ಸಹ ಪ್ರಾಣಾನಾಯಮ್ಯ ಐಂದ್ರಾಗ್ನೇನ ನಿರೂಢ ಪಶುಬಂಧೇನ ಯಕ್ಷ್ಯೇ ಇತಿ ಸಂಕಲ್ಪ್ಯ । ಸಮಾರೋಪ್ಯ ದೇವಯಜನಂ ಗತ್ವಾ ಪುಣ್ಯಾಹಂ ವಾಚಯಿತ್ವಾ ಮಥಿತ್ವಾ ಲೌಕಿಕೇ ವೋಪಾವರೋಹ್ಯ ಆಯತನೇ ನಿಧಾಯ । ವಿದ್ಯುದಸಿ । ಅಸ್ಮಿನ್ ಪಶುಬನ್ಧೇ ಅಧ್ವರ್ಯುಂ ತ್ವಾಂ ವೃಣೀಮಹೇ । ಏವಂ ಬ್ರಹ್ಮಾದೀನ್ವೃಣೀತೇ ।</p>
<p>ಅನ್ವಾಧಾನಾಂಗಂ ಆಗ್ನಾವೈಷ್ಣವೇಷ್ಟಿಃ :-</p>
<p>ಅಧ್ವರ್ಯುಃ :- ಗಾರ್ಹಪತ್ಯಾದಾಹವನೀಯಂ ಪ್ರಣೀಯ ಸಕೃದ್ಗೃಹೀತ್ವಾ । ಸೂರ್ಯಂ ತೇ ಚಕ್ಷುಃ । ವಾತಂ ಪ್ರಾಣಃ । ದ್ಯಾಂ ಪೃಷ್ಠಮ್ । ಅನ್ತರಿಕ್ಷಮಾತ್ಮಾ । ಅಂಗೈರ್ಯಜ್ಞಮ್ । ಪೃಥಿವೀꣳ ಶರೀರೈಃ । ವಾಚಸ್ಪತೇಽಚ್ಛಿದ್ರಯಾ ವಾಚಾ । ಅಚ್ಛಿದ್ರಯಾ ಜುಹ್ವಾ । ದಿವಿ ದೇವಾವೃಧꣳ ಹೋತ್ರಾ ಮೇರಯಸ್ವ ಸ್ವಾಹಾ । ವಾಚಸ್ಪತಯೇ ಬ್ರಹ್ಮಣ ಇದಮ್ । ಅಗ್ನಿಂ ಪರಿತ್ಯಜ್ಯ । ಆಗ್ನಾವೈಷ್ಣವಮೇಕಾದಶಕಪಾಲನ್ನಿರ್ವಪತಿ । ಅಗ್ನ್ಯನ್ವಧಾನಸ್ಯ ಪ್ರತ್ಯಾಮ್ನಾಯೋ ಭವತಿ । ವಿಹೃತ್ಯ । ದೇವಾಗಾತುವಿದ ಇತ್ಯಾದಿ । ಅದ್ಯ ಯಜ್ಞಾಯ । ಆಗ್ನಾವೈಷ್ಣವꣳ ಹವಿಃ । ಪೌರ್ಣಮಾಸಂ ತಂತ್ರಮ್ । ಪಂಚದಶ ಸಾಮಿಧೇನ್ಯಃ । ಪಾತ್ರಪ್ರಯೋಗಕಾಲೇ ಏಕಾದಶ ಕಪಾಲಾನಿ ಸ್ಫ್ಯಶ್ಚ ದ್ವಂದ್ವಮ್ । ಅನ್ವಾಹಾರ್ಯಸ್ಥಾಲೀ ವರ್ಜಮಿತರಾಣಿ ಪ್ರಕೃತಿವತ್ । ನಿರ್ವಪಣಕಾಲೇ ಅಗ್ನಾವಿಷ್ಣುಭ್ಯಾಂ ಜುಷ್ಟನ್ನಿರ್ವಪಾಮಿ । ಅಗ್ನಾವಿಷ್ಣೂ ಹವ್ಯꣳ ರಕ್ಷೇಥಾಮ್ । ಅಗ್ನಾವಿಷ್ಣುಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ । ಅಗ್ನಾವಿಷ್ಣುಭ್ಯಾಂ ಜುಷ್ಟಮಧಿವಪಾಮಿ । ಕಪಾಲಾನಾಮುಪಧಾನಕಾಲೇ ಅಷ್ಟಾವುಪಧಾಯ । ತೂಷ್ಣೀಂ ತ್ರೀಣಿ । ಅಗ್ನಾವಿಷ್ಣುಭ್ಯಾಂ ಜುಷ್ಟꣳ ಸಂವಪಾಮಿ । ತೂಷ್ಣೀಮಭಿಘಾರಣಮ್ । ಪ್ರಿಯೇಣೇತ್ಯಾಸಾದನಮ್ । ಅಯಂ ಯಜ್ಞೋ ಮಮಾಗ್ನೇ ಚತುರ್ಹೋತಾ ಇತ್ಯಾಸನ್ನಾಭಿಮರ್ಶನಮ್ । ಪ್ರಚರಣಕಾಲೇ ಅಗ್ನಾವಿಷ್ಣುಭ್ಯಾಮನುಬ್ರೂಹಿ । ಅಗ್ನಾವಿಷ್ಣೂ ಯಜ । ಅಗ್ನಾವಿಷ್ಣುಭ್ಯಾಮಿದಮ್ । ಅಗ್ನಾವಿಷ್ಣ್ವೋರಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ನ ಪಾರ್ವಣ ಹೋಮಃ । ನಾರಿಷ್ಠಾನ್ ಹುತ್ವಾ । ಅವಿರುಜ್ಯ ಪ್ರಾಶಿತ್ರಮ್ । ನ ದಕ್ಷಿಣಾದಾನಮ್ । ಇದಂ ಯಜಮಾನಸ್ಯ । ವೇದೇನ ಯಜಮಾನಭಾಗಂ ಪರಿಹೃತ್ಯ । ಯಜ್ಞೋ ಬಭೂವ । ಯಜ್ಞ ಶಂ ಚ ಮ ವೃಷ್ಟಿರಸಿ ವರ್ಜಮ್ । ಸಮಾಪ್ಯ ಧಾರಯತ್ಯಾ-ಹವನೀಯಮ್ ।</p>
<p>ಶಾಖಾಹರಣಂ, ಯೂಪಾಹರಣಂ ಚ :-</p>
<p>ಇಷೇ ತ್ವೇತ್ಯಾದಿ ಶಾಖಾಮಾಹೃತ್ಯ । ತೂಷ್ಣೀಂ ಪ್ಲಕ್ಷಶಾಖಾಮಾಹೃತ್ಯ ವ್ರತಪ್ರವೇಶಃ । ಆದಿತ್ಯೋಪಸ್ಥಾನಾಂತೇ ಸ್ರುವೇಣಾಹವನೀಯೇ ಯೂಪಾಹುತಿಂ ಜುಹೋತಿ । ಉರು ವಿಷ್ಣೋ ವಿಕ್ರಮಸ್ವೋರು ಕ್ಷಯಾಯ ನ: ಕೃಧಿ । ಘೃತಂ ಘೃತಯೋನೇ ಪಿಬ ಪ್ರಪ್ರ ಯಜ್ಞಪತಿಂ ತಿರ ಸ್ವಾಹಾ । ವಿಷ್ಣವ ಇದಮ್ । ಸ್ರುವಮಾಜ್ಯಶೇಷಂ ಚಾಧ್ವರ್ಯುರಾದತ್ತೇ । ತಕ್ಷಾ ಶಸ್ತ್ರಮ್ । ಯತ್ರ ಯೂಪಸ್ತದ್ಯಂತಿ । ಪಾಲಾಶೋ ನಿರೂಢಪಶುಬಂಧಸ್ಯ ತಮಭಿಮನ್ತ್ರಯತೇ ಅತ್ಯನ್ಯಾನಗಾನ್ನಾನ್ಯಾನುಪಾಗಾಮರ್ವಾಕ್ತ್ವಾ ಪರೈರವಿದಂ ಪರೋಽವರೈಃ । ಅಥೈನಮುಪಸ್ಪೃಶತಿ ತಂ ತ್ವಾ ಜುಷೇ ವೈಷ್ಣವಂ ದೇವಯಜ್ಯಾಯೈ । ದೇವಸ್ತ್ವಾ ಸವಿತಾ ಮಧ್ವಾನಕ್ತು ಸ್ರುವೇಣ ಸರ್ವತೋ ಮೂಲಂ ಪ್ರದಕ್ಷಿಣಂ ಪರ್ಯಣಕ್ತಿ । ಓಷಧೇ ತ್ರಾಯಸ್ವೈನಮ್ ಊರ್ಧ್ವಾಗ್ರಂ ದರ್ಭಮನ್ತರ್ಧಾಯ । ಸ್ವಧಿತೇ ಮೈನꣳ ಹಿꣳಸೀಃ ಸ್ವಧಿತಿನಾ ಪ್ರಹರತಿ । ಪ್ರಥಮಪರಾಪಾತಿನಂ ಶಕಲಮಾಹರತಿ । ತಂ ಪ್ರಜ್ಞಾತಂ ನಿದಧಾತಿ । ಗುಲ್ಫದಘ್ನೇ ವೃಶ್ಚೇಜ್ಜಾನುದಘ್ನೇಽನಕ್ಷಸಂಗಂ ವಾ । ದಿವಮಗ್ರೇಣ ಮಾ ಲೇಖೀರನ್ತರಿಕ್ಷಂ ಮಧ್ಯೇನ ಮಾ ಹಿꣳಸೀಃ ಪೃಥಿವ್ಯಾಃ ಸಂಭವ ಪ್ರಾಂಚಂ ಪಾತಯತಿ । ವನಸ್ಪತೇ ಶತವಲ್​ಶೋ ವಿ ರೋಹ ಸ್ವಾಹಾ ಆವ್ರಶ್ಚನೇ ಜುಹೋತಿ । ವನಸ್ಪತಯ ಇದಮ್ । ಸಹಸ್ರವಲ್​ಶಾ ವಿ ವಯꣳ ರುಹೇಮ ಆತ್ಮಾನಂ ಪ್ರತ್ಯಭಿಮೃಶ್ಯಾಪ ಉಪಸ್ಪೃಶ್ಯ । ಯಂ ತ್ವಾ ಯಗ್ಗ್ ಸ್ವಧಿತಿಸ್ತೇಽತಿಜಾನಃ ಪ್ರಣಿನಾಯ ಮಹತೇ ಸೌಭಗಾಯ ಅನ್ವಗ್ರಮದ್ಗಾಂಶ್ಛಿನತ್ತಿ । ಅಚ್ಛಿನ್ನೋ ರಾಯಸ್ಸುವೀರಃ ಅಗ್ರಂ ಪರಿವಾಸಯತಿ । ತ್ರ್ಯರತ್ನಿಶ್ಚತುರರತ್ನಿರ್ವಾ, ಮೂಲತೋಽತಷ್ಟಮುಪರಮ್ । ಅಷ್ಟಾಶ್ರಿರನುಪೂರ್ವೋಽಗ್ರತೋಽಣೀಯಾನ್ಪ್ರಜ್ಞಾತಾ-ಗ್ನಿಷ್ಠಾಶ್ಶ್ರಿರಸ್ಥೂಲೋಽನಣುಃ । ಅವತಕ್ಷಣಾನಾಂ ಸ್ವರುರಧಿಮನ್ಥನಶ್ಚ ಶಕಲಃ । ಅಗ್ರಾಚ್ಚಷಾಲಂ ಪೃಥಮಾತ್ರಮಷ್ಟಾಶ್ರಿ ಮಧ್ಯೇ ಸನ್ನತಮ್ । ಯಾವದುತ್ತಮಮಂಗುಲಿಕಾಂಡಂ ತಾವದೂರ್ಧ್ವಂ ಚಷಾಲಾದ್ಯೂಪಸ್ಯಾತಿರಿಕ್ತಂ ದ್ವ್ಯಂಗುಲಂ ತ್ರ್ಯಂಗುಲಂ ಚತುರಂಗುಲಂ ವಾ ।</p>
<p>ಉತ್ತರವೇದಿಮಾನಂ, ಉತ್ತರವೇದಿಕರಣಂ ಚ :-</p>
<p>ನಿರೂಢಪಶುಬಂಧಸ್ಯೋತ್ತರವೇದಿರರತ್ನಿಭಿಶ್ಚತುರ್ಭಿಃ ಪಶ್ಚಾತ್ ಷಡ್ಭಿಃ ಪ್ರಾಚೀ ತ್ರಿಭಿಃ ಪುರಸ್ತಾತ್ । ತ್ವಯಾ ವೇದಿಮಿತಿ ವೇದಂ ಕೃತ್ವಾ ದೇವಸ್ಯ ತ್ವೇತ್ಯಾದಿ । ಪೂರ್ವಪರಿಗ್ರಹೇ ಋತಮಸಿ, ಋತಸದನಮಸಿ, ಋತಶ್ರೀರಸಿ । ಅಪಾರರುಮೇತ್ಯಾದಿ, ಸನ್ನಮನವರ್ಜಂ ಪ್ರಾಗುತ್ತರಾತ್ ಪರಿಗ್ರಹಾತ್ ಕೃತ್ವಾಪರೇಣ ಯೂಪಾವಟದೇಶಂ ಸಂಚರಮವಶಿಷ್ಯ ವೇದ್ಯಾಂ ಶಮ್ಯಾಮಾತ್ರೀಮುತ್ತರವೇದಿಂ ಕರೋತಿ । ಶಮ್ಯಾಂ ಪುರಸ್ತಾದುದಗಗ್ರಾನ್ನಿಧಾಯ । ಸ್ಫ್ಯೇನೋದೀಚೀಮಭ್ಯಂತರಂ ಪರಿಲಿಖತಿ ವಿತ್ತಾಯನೀ ಮೇಽಸಿ । ಅಪ ಉಪಸ್ಪೃಶ್ಯ । ಏವಂ ದಕ್ಷಿಣತಃ ಪ್ರಾಚೀಮ್ ತಿಕ್ತಾಯನೀ ಮೇಽಸಿ । ಪಶ್ಚಾದುದೀಚೀಮ್ ಅವಾತಾನ್ಮಾ ನಾಥಿತಮ್ । ಉತ್ತರತಃ ಪ್ರಾಚೀಮ್ ಅವತಾನ್ಮಾ ವ್ಯಥಿತಮ್ । ಉತ್ತರಸ್ಮಾದ್ವೇದ್ಯಂಸಾದುದಕ್ಪ್ರಕ್ರಮೇ ಚಾತ್ವಾಲಃ । ತಮುತ್ತರ ವೇದಿವತ್ತೂಷ್ಣೀಂ ಶಮ್ಯಯಾ ಪರಿಮಿತ್ಯ । ದೇವಸ್ಯ ತ್ವಾ &mdash;—ಹಸ್ತಾಭ್ಯಾಮಾದದೇಽಭ್ರಿರಸಿ ನಾರಿರಸಿ ಅಭ್ರಿಮಾದಾಯ । ಪರಿಲಿಖಿತꣳ ರಕ್ಷಃ ಪರಿಲಿಖಿತಾ ಅರಾತಯ ಇದಮಹꣳ ರಕ್ಷಸೋ ಗ್ರೀವಾ ಅಪಿ ಕೃಂತಾಮಿ ಯೋಽಸ್ಮಾನ್ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮ ಇದಮಸ್ಯ ಗ್ರೀವಾ ಅಪಿ ಕೃಂತಾಮಿ ತ್ರಿಃ ಪ್ರದಕ್ಷಿಣಂ ಪರಿಲಿಖ್ಯ । ತೂಷ್ಣೀಂ ಜಾನುದಘ್ನಂ ತ್ರಿವಿತಸ್ತಂ ವಾ ಖಾತ್ವೋತ್ತರ ವೇದ್ಯರ್ಥಾನ್ಪಾಂಸೂನ್ ಹರತಿ ವಿದೇರಗ್ನಿ-ರ್ನಭೋ ನಾಮಾಗ್ನೇ ಅಂಗಿರೋ ಯೋಽಸ್ಯಾಂ ಪೃಥಿವ್ಯಾಮಸ್ಯಾಯುಷಾ ನಾಮ್ನೇಹಿ ಯತ್ತೇಽನಾಧೃಷ್ಟಂ ನಾಮ ಯಜ್ಞಿಯಂ ತೇನ ತ್ವಾಽಽದಧೇ । ಸಿꣳಹೀರಸಿ ಮಹಿಷೀರಸಿ ಉತ್ತರವೇದ್ಯಾಂ ನಿವಪತಿ । ಏತೇನೈವ ವಿದೇರಗ್ನಿರ್ನಭೋ ನಾಮಾಗ್ನೇ ಅಂಗಿರೋ ಯೋ ದ್ವಿತೀಯಸ್ಯಾಂ ಪೃಥಿವ್ಯಾಮಸ್ಯಾಯುಷಾ ನಾಮ್ನೇಹಿ ಯತ್ತೇಽನಾಧೃಷ್ಟಂ ನಾಮ ಯಜ್ಞಿಯಂ ತೇನ ತ್ವಾಽಽದಧೇ ಇತಿ ದ್ವಿತೀಯಮ್ । ವಿದೇರಗ್ನಿರ್ನಭೋ ನಾಮಾಗ್ನೇ ಅಂಗಿರೋ ಯಸ್ತೃತೀಯಸ್ಯಾಂ ಪೃಥಿವ್ಯಾಮಸ್ಯಾಯುಷಾ ನಾಮ್ನೇಹಿ ಯತ್ತೇಽನಾಧೃಷ್ಟಂ ನಾಮ ಯಜ್ಞಿಯಂ ತೇನ ತ್ವಾಽಽದಧೇ ಇತಿ ತೃತೀಯಮ್ । ತೂಷ್ಣೀಂ ಚತುರ್ಥꣳ ಹೃತ್ವಾ । ಸಿಗ್೦ಹೀರಸಿ ಮಹಿಷೀರಸಿ ಇತಿ ನಿವಪತಿ । ಉರು ಪ್ರಥಸ್ವೋರು ತೇ ಯಜ್ಞಪತಿಃ ಪ್ರಥತಾಂ ಪ್ರಥಯಿತ್ವಾ । ಧ್ರುವಾಸಿ ಶಮ್ಯಯಾ ಸ೦ಹತ್ಯ । ದೇವೇಭ್ಯಃ ಕಲ್ಪಸ್ವ ಅಭಿಮನ್ತ್ರ್ಯ । ದೇವೇಭ್ಯಶ್ಶುಂಧಸ್ವ ಅದ್ಭಿರವೋಕ್ಷ್ಯ । ದೇವೇಭ್ಯಶ್ಶುಂಭಸ್ವ ಸಿಕತಾಭಿರವಕೀರ್ಯ । ಪ್ರೋಕ್ಷಣೀಶೇಷಮುತ್ತರತ ಉತ್ತರವೇದ್ಯೈ ನಿನೀಯ । ಆಪೋ ರಿಪ್ರಂ ನಿರ್ವಹತ ಸ್ಫ್ಯೇನೋದೀಚೀಮೇಕಸ್ಫ್ಯಾಂ ನಿಸ್ಸಾರ್ಯ । ವಿಭ್ರಾಡ್ಬೃಹತ್ಪಿಬತು ಸೋಮ್ಯಂ ಮಧ್ವಾಯುರ್ದಧದ್ಯಜ್ಞಪತಾವವಿಹ್ರುತಮ್ । ವಾತಜೂತೋ ಯೋ ಅಭಿರಕ್ಷತಿ ತ್ಮನಾ ಪ್ರಜಾಃ ಪಿಪರ್ತಿ ಬಹುಧಾ ವಿರಾಜತಿ ಉತ್ತರ ವೇದ್ಯಾ ಅ೦ತಾನ್ಥ್ಸ೦ಮೃಶತಿ । ಅಥಾಸ್ಯಾ ಮಧ್ಯೇ ಪ್ರಾದೇಶ-ಮಾತ್ರೀ೦ ಗೋಪದಮಾತ್ರೀಮಶ್ವಶಫಮಾತ್ರೀ೦ ವೋತ್ತರನಾಭಿ೦ ಚತುಸ್ಸ್ರಕ್ತಿ೦ ಕೃತ್ವಾ । ಚತುಶ್ಶಿಖ೦ಡೇ ಯುವತೀ ಕನೀನೇ ಘೃತಪ್ರತೀಕೇ ಭುವನಸ್ಯ ಮಧ್ಯೇ । ತಯೋರ್ದೇವಾ ಅಧಿ ಸ೦ ವಸ೦ತ ಉತ್ತಮೇ ನಾಕ ಇಹ ಮಾದಯ೦ತಾ೦ ಉಭೇ ಅಭಿಮ೦ತ್ರ್ಯ । ಇ೦ದ್ರಘೋಷಸ್ತ್ವಾ ವಸುಭಿಃ ಪುರಸ್ತಾತ್ಪಾತು ಪುರಸ್ತಾತ್ಪ್ರ-ತ್ಯಙ್ತಿಷ್ಠನ್ನುತ್ತರ ವೇದಿ೦ ಪ್ರೋಕ್ಷತಿ । ಮನೋಜವಾಸ್ತ್ವಾ ಪಿತೃಭಿರ್ದಕ್ಷಿಣತಃ ಪಾತು ದಕ್ಷಿಣತಃ । ಪ್ರಚೇತಾಸ್ತ್ವಾ ರುದ್ರೈ: ಪಶ್ಚಾತ್ಪಾತು ಪಶ್ಚಾತ್ । ವಿಶ್ವಕರ್ಮಾ ತ್ವಾದಿತ್ಯೈರುತ್ತರತ: ಪಾತು ಉತ್ತರತ: । ತ್ವಷ್ಟಾ ತ್ವಾ ರೂಪೈರುಪರಿಷ್ಟಾತ್ಪಾತು ಮಧ್ಯಮ್ । ಪ್ರೋಕ್ಷಣೀಶೇಷ೦ ದಕ್ಷಿಣತ ಉತ್ತರವೇದ್ಯೈ ನಿನಯೇತ್ ಶುಚಾ ತ್ವಾರ್ಪಯಮಿ ಪಾಪ್ಮನ್ ಆಪೋ ರಿಪ್ರ೦ ನಿರ್ವಹತ । ಪೂರ್ವವದೇಕಸ್ಫ್ಯಾ೦ ದಕ್ಷಿಣತೋ ನಿಸ್ಸಾರ್ಯ್ಯಾ।</p>
<p>ಉತ್ತರವೇದಿವ್ಯಾಘಾರಣಮ್ ಸಂಭಾರನಿವಪನಂ ಚ :-</p>
<p>ಜುಹ್ವಾ೦ ಪ೦ಚಗೃಹೀತ೦ ಗೃಹೀತ್ವಾ । ಸರ್ವತ್ರ ಹಿರಣ್ಯಮುಪಾಸ್ಯನ್ನಕ್ಷ್ಣಯೋರುತ್ತರವೇದಿಮುತ್ತರ ನಾಭಿ೦ ವಾ ವ್ಯಾಘಾರಯತಿ । ಸಿಗ್೦ಹೀರಸಿ ಸಪತ್ನಸಾಹೀ ಸ್ವಾಹಾ । ಸಿಗ್ಗ್ಹ್ಯಾ ಇದಮ್ । ದಕ್ಷಿಣಮ೦ಸಮ್ । ಸಿಗ್೦ಹೀರಸಿ ಸುಪ್ರಜಾವನಿಸ್ಸ್ವಾಹಾ । ಸಿಗ್ಗ್ಹ್ಯಾ ಇದಮ್ । ಉತ್ತರಾ೦ ಶ್ರೋಣಿಮ್ । ಸಿಗ್೦ಹೀರಸಿ ರಾಯಸ್ಪೋಷವನಿಸ್ಸ್ವಾಹಾ । ಸಿಗ್ಗ್ಹ್ಯಾ ಇದಮ್ । ದಕ್ಷಿಣಾ೦ ಶ್ರೋಣಿಮ್ । ಸಿಗ್೦ಹೀರಸ್ಯಾದಿತ್ಯಾವನಿಸ್ಸ್ವಾಹಾ । ಸಿಗ್ಗ್ಹ್ಯಾ ಇದಮ್ । ಉತ್ತರಮ೦ಸಮ್ । ಸಿಗ್೦ಹೀರಸ್ಯಾವಹ ದೇವಾನ್ ದೇವಾನ್ದೇವಯತೇ ಯಜಮಾನಾಯ ಸ್ವಾಹಾ । ಸಿಗ್ಗ್ಹ್ಯಾ ಇದಮ್ । ಮಧ್ಯಮ್ । ಭೂತೇಭ್ಯಸ್ತ್ವಾ ಸ್ರುಚಮುದ್ಗೃಹ್ಯ । ಪೌತುದ್ರವೈ: (ದೇವದಾರೂ) ಪರಿಧಿಭಿರುತ್ತರವೇದಿ೦ ಪರಿದಧಾತಿ । ವಿಶ್ವಾಯುರಸಿ ಪೃಥಿವೀ೦ ದೃಗ್೦ಹ ಮಧ್ಯಮಮ್ । ಧ್ರುವಕ್ಷಿದಸ್ಯಂತರಿಕ್ಷ೦ ದೃಗ್೦ಹ ದಕ್ಷಿಣಮ್ । ಅಚ್ಯುತಕ್ಷಿದಸಿ ದಿವ೦ ದೃಗ್೦ಹ ಉತ್ತರಮ್ । ಅಗ್ನೇರ್ಭಸ್ಮಾಸ್ಯಗ್ನೇ: ಪುರೀಷಮಸಿ ಉತ್ತರವೇದ್ಯಾ೦ ಸ೦ಭಾರಾನ್ನಿವಪತಿ । ಗುಲ್ಗುಲು ಸುಗ೦ಧಿ ತೇಜನ೦ ಶ್ವೇತಾಮೂರ್ಣಾಸ್ತುಕಾಮ್ ।</p>
<p>ಅಗ್ನಿಪ್ರಣಯನಮ್ :-</p>
<p>ಆಹವನೀಯೇ ಪ್ರಣಯನೀಯಮಿಧ್ಮಮಾದೀಪ್ಯ ಸಿಕತಾಭಿರುಪಯಮ್ಯ ಅಗ್ನಯೇ ಪ್ರಣೀಯಮಾನಾಯಾನು-ಬ್ರೂ೩ಹೀತಿ ಸಂಪ್ರೇಷ್ಯತಿ । ಉದ್ಯಮ್ಯಾಗ್ನಿಮಾಹವನೀಯ ಉದ್ಯತಹೋಮಂ ಜುಹೋತಿ ಯತ್ತೇ ಪಾವಕ ಚಕೃಮಾ ಕಚ್ಚಿದಾಗಃ ಪೂರ್ವೋ ಯತ್ಸನ್ನಪರೋ ಭವಾಸಿ । ಘೃತೇನ ತ್ವಂ ತನ್ವಂ ವರ್ಧಯಸ್ವ ಮಾ ಮಾ ಹಿꣳಸೀರಧಿಗತಂ ಪುರಸ್ತಾತ್ ಸ್ವಾಹಾ । ಅಪಾದಾನಾಭೂತಾಯ ಪಾವಕಾಯೇದಮ್ । ಪ್ರಥಮಾಯಾಂ ತ್ರಿರನೂಕ್ತಾಯಾಂ ಉಪಯಮನೀಭಿರುಪಯಮ್ಯ ಹರತಿ । ಊರ್ಣಾವಂತಂ ಪ್ರಥಮಸ್ಸೀದ ಯೋನಿಮಿತಿ ಹೋತುರಭಿಜ್ಞಾಯ । ಅಗ್ನೇ ಬಾಧಸ್ವ ವಿ ಮೃಧೋ ನುದಸ್ವಾಪಾಮೀವಾ ಅಪ ರಕ್ಷಾಗ್೦ಸಿ ಸೇಧ । ಅಸ್ಮಾತ್ಸಮುದ್ರಾದ್ಬೃಹತೋ ದಿವೋ ನೋಽಪಾ೦ ಭೂಮಾನಮುಪ ನಸ್ಸೃಜೇಹ । ಯಜ್ಞ ಪ್ರತಿತಿಷ್ಠ ಸುಮತೌ ಸುಶೇವಾ ಆ ತ್ವಾ ವಸೂನಿ ಪುರುಧಾ ವಿಶ೦ತು । ದೀರ್ಘಮಾಯುರ್ಯಜಮಾನಾಯ ಕೃಣ್ವನ್ನಧಾಽಮೃತೇನ ಜರಿತಾರಮ೦ಗ್ಧೀಹ ಯಜ್ಞಃ ಪ್ರತ್ಯಷ್ಠಾತ್ ಸ೦ಭಾರೇಷು ಪ್ರತಿಷ್ಠಾಪ್ಯ । ಅಗ್ನೇ: ಪುರಿಷಮಸಿ ಉತ್ತರತ ಉಪಯಮನೀರ್ನ್ಯುಪ್ಯ । ಮನುಷ್ವತ್ವಾ ನಿಧೀಮಹಿ ಮನುಷ್ವತ್ಸಮಿಧೀಮಹಿ । ಅಗ್ನೇ ಮನುಷ್ವದ೦ಗಿರೋ ದೇವಾನ್ದೇವಾಯತೇ ಯಜ ಉಪಸಮಿಧ್ಯ । ದ್ವಾದಶಗೃಹೀತೇನ ಸ್ರುಚ೦ ಪೂರಯಿತ್ವಾ ಸಪ್ತ ತೇ ಅಗ್ನೇ ಸಮಿಧಸ್ಸಪ್ತ ಜಿಹ್ವಾಸ್ಸಪ್ತ ಋಷಯಸ್ಸಪ್ತಧಾಮ ಪ್ರಿಯಾಣಿ । ಸಪ್ತ ಹೋತ್ರಾಸ್ಸಪ್ತಧಾ ತ್ವಾ ಯಜ೦ತಿ ಸಪ್ತ ಯೋನೀರಾ ಪೃಣಸ್ವಾ ಘೃತೇನ ಸ್ವಾಹಾ । ಅಗ್ನಯೇ ಸಪ್ತವತ ಇದಮ್ । ಸಪ್ತವತ್ಯಾ ಪೂರ್ಣಾಹುತಿಂ ಜುಹೋತಿ । ಅಗ್ನಿರ್ಯಜ್ಞ೦ ನಯತು ಪ್ರಜಾನನ್ಮೈನ೦ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞ೦ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿ೦ ತಿರ ಸ್ವಾಹಾ । ಅಗ್ನಯ ಇದಮ್ । ವಾರ್ಯುಯಜ್ಞ೦ ನಯತು ಪ್ರಜಾನನ್ಮೈನ೦ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞ೦ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿ೦ ತಿರ ಸ್ವಾಹಾ । ವಾಯವ ಇದಮ್ । ಆದಿತ್ಯೋ ಯಜ್ಞ೦ ನಯತು ಪ್ರಜಾನನ್ಮೈನ೦ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞ೦ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿ೦ ತಿರ ಸ್ವಾಹಾ । ಆದಿತ್ಯಾಯೇದಮ್ । ವಿಷ್ಣುಯರ್ಜ್ಞ೦ ನಯತು ಪ್ರಜಾನನ್ಮೈನ೦ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞ೦ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿ೦ ತಿರ ಸ್ವಾಹಾ । ವಿಷ್ಣವ ಇದಮ್ । ಚತಸ್ರೋಽತಿಮುಕ್ತೀರ್ಜುಹೋತಿ । ಏಷ ಪಶುಬಂಧಸ್ಯಾಹವನೀಯೋ ಯತಃ ಪ್ರಣಯತಿ ಸ ಗಾರ್ಹಪತ್ಯಃ । ಪ್ರಣೀತೇ ಚೇದಗ್ನಿಹೋತ್ರಕಾಲ ಏತಸ್ಮಿನ್ನೇವಾಗ್ನಿಹೋತ್ರಂ ಜುಹೋತಿ । ಏವಮನ್ಯತ್ರ ವಿಪ್ರಕ್ರಾಂತೇ ತಂತ್ರೇ ।</p>
<p>ಇಧ್ಮಾಬರ್ಹಿಷಃ ಆಹರಣಮ್ :-</p>
<p>ಇಧ್ಮಾಬರ್ಹಿರಾಹರಿತಿ । ತ್ರಯೋವಿಂಶತಿದಾರುರಿಧ್ಮಃ । ಆಶ್ವವಾಲಃ ಪ್ರಸ್ತರಃ । ಐಕ್ಷವೀ ವಿಧೃತೀ, ಕಾರ್ಷ್ಮರ್ಯಮಯಾಃ ಪರಿಧಯಃ । ಅಸಿದಾದಾನಾದಿ ತತಸ್ತ್ವಾಂ ತ್ರಯೋವಿꣳಶತಿಧಾ ಸಂಭರಾಮಿ । ನೇಧ್ಮಪ್ರವ್ರಶ್ಚನಂ ನ ವೇದಕರಣಮ್ । ಅಂತರ್ವೇದಿ ಶಾಖಾಯಾ ಇತ್ಯಾದಿ । ನ ತೃತೀಯಸ್ಯೈ । ಯಜ್ಞೇ ಪವಿತ್ರಂ ಪೋತೃತಮಂ ಪಶುꣳ ಹವ್ಯಂ ಕರೋತು ಮೇ । ಸಮೂಹನಾದಿ ಪಶುಕುಂಭೀಲೇಪನಾಂತಮ್ । ನವಾ ಪಶುಕುಂಬೀ ಯವಚ್ಛರ್ಕರಂ ಗೋಮಯೇನಾನುಲಿಪ್ತಾ ಭವತಿ । ಇಮೌ ಪರ್ಣಂ ಚ । ಪರಿಸೃಣೀತ । ದೇವಾ ದೇವೇಷು । ಕರ್ಮಣೇ ವಾಮಿತ್ಯಾದಿ ।</p>
<p>ಪಶುಬಂಧಸ್ಯ ಪಾತ್ರಪ್ರಯೋಗಃ :-</p>
<p>ಪಾತ್ರಪ್ರಯೋಗಕಾಲೇ ಸ್ಫ್ಯಮಗ್ನಿಹೋತ್ರಹವಣೀಮಪರತಃ । ಸ್ರುವಸ್ಸ್ವಧಿತ್ಯೌ ಜುಹೂ ವಸಾಹೋಮಹವನ್ಯೌ ಚ ದ್ವಂದ್ವಮ್ । ಉಪಭೃತ್ ಪೃಷದಾಜ್ಯಧಾನ್ಯೌ ಧ್ರುವಯಾ ದ್ವಂದ್ವಮ್ । ಸ್ಥಾಲ್ಯೌ ( ದಧ್ಯಾಜ್ಯ ) ವೇದೇನ ದ್ವಂದ್ವಮ್ । ಉಪವೇಷಮಿಡಾಪಾತ್ರೇಣ ದ್ವಂದ್ವಮ್ । ಪ್ಲಕ್ಷಶಾಖಾಂ ಹೃದಯಶೂಲಂ ವಪಾಶ್ರಪಣ್ಯೌ ಪಶೂಖಾಂ ಶಾಖಾಪವಿತ್ರೇಣ ದ್ವಂದ್ವಮ್ । ಔಂದುಂಬರೇಣ ಮೈತ್ರಾವರುಣದಂಡೇನ ಆಸ್ಯದಘ್ನೇನ ಚುಬುಕದಘ್ನೇನ ವಾ ರಶನೇ ಯೋಕ್ತ್ರೇಣ ಸಾರ್ಧಮ್ । ಪರಿವಾಸನಾನಿ ದರ್ಭಾಸ್ಸ್ವರುಂ ಚ ದ್ವಂದ್ವಮ್ । ಯೂಪೇನ ಸಾರ್ಧಂ ಯವಾ ದರ್ಭೌ । ಶಕಲೈಸ್ಸಹ ಯೂಷಾರ್ಥಪಾತ್ರಂ ಲೌಕಿಕಮಾಜ್ಯಪಾತ್ರಂ ಚ ಪ್ರಯುಜ್ಯ । ಪವಿತ್ರೇ ಸ್ಥೋ ಇತಿ ಪವಿತ್ರೇ ಕೃತ್ವಾ । ಭೂಪತೇ ಭುವನಪತೇ ಇತಿ ಬ್ರಹ್ಮವರಣಮ್ । ಉಪವಿಷ್ಟೇ ಬ್ರಹ್ಮಣಿ ಯಜಮಾನ ವಾಚಂ ಯಚ್ಛ । ಕಸ್ತ್ವಾ ಯುನಕ್ತಿ । ಸಂವಿಶಂತಾಮ್ ವಾಗ್ಯತಃ ಪಾತ್ರಾಣಿ ಸಂಮೃಶ್ಯ । ಪ್ರೋಕ್ಷಣೀಸ್ಸಂಸ್ಕೃತ್ಯ ಬ್ರಹ್ಮಾಣಮಾಮಂತ್ರ್ಯ । ಉತ್ತಾನಾನಿ ಪಾತ್ರಾಣಿ ಪರ್ಯಾವರ್ತ್ಯ ಶುಂಧಧ್ವಮ್ । ಪಾತ್ರಾಣಿ ಪ್ರೋಕ್ಷ್ಯಾತ್ರ ವಾಚಂ ವಿಸೃಜತೇ । ತೂಷ್ಣೀಂ ಸ್ಫ್ಯಮಾದಾಯ ಬ್ರಹ್ಮನ್ನುತ್ತರಂ ಪರಿಗ್ರಾಹಮಿತ್ಯಾದಿ । ವಸವಸ್ತ್ವಾ ಪರಿಗೃಹ್ಣಂತು ಇತ್ಯಾದಿ । ಧಾ ಅಸಿ ಸ್ವಧಾ ಅಸಿ । ಪ್ರೋಕ್ಷಣೀರಾಸಾದಾಯೇಧ್ಮಾಬರ್ಹಿರುಪಸಾದಯ ಸ್ರುವಂ ಚ ಸ್ವಧಿತಿಂ ಸ್ರುಚಶ್ಚ ಸಂಮೃಡ್ಢಿ ಪತ್ನೀꣳ ಸನ್ನಹ್ಯಾಜ್ಯೇನ ದಧ್ನೋ ದೇಹೀತಿ ಸಂಪ್ರೇಷ್ಯತಿ ।</p>
<p>ಸ್ರುಕ್ಸಂಮಾರ್ಜನಂ, ಆಜ್ಯದಧ್ನಃ ನಿರ್ವಾಪಃ ಗ್ರಹಣಶ್ಚ :-</p>
<p>ಸ್ರುಚಾಂ ಸಂಮಾರ್ಜನಕಾಲೇ ಸ್ರುವಂ ಸಂಮೃಜ್ಯ ತಸ್ಯಾವೃತಾ ಸ್ವಧಿತಿಮ್ । ಗೋಷ್ಠಂ ಮಾ ನಿರ್ಮೃಕ್ಷಮ್ । ವಾಚಂ ಪ್ರಾಣಮ್ ಇತಿ ಜುಹೂವದ್ವಸಹೋಮಹವನೀಮ್ । ಚಕ್ಷುಶ್ಶ್ರೋತ್ರಮ್ ಇತ್ಯುಪಭೃದ್ವತ್ ಪೃಷದಾಜ್ಯಧಾನೀಮ್ । ಧ್ರುವಾಂ ಸಂಮೃಜ್ಯ । ಅಗ್ನೇರ್ವಸ್ತೇಜಿಷ್ಠೇನೇತ್ಯಾದಿ । ಪೂಷಾ ವಾಂ ಬಿಲೇ ವಿಷ್ಯತು । ಅದಿತೀ ಸ್ಥೋಽಚ್ಛಿದ್ರ ಪತ್ರೇ । ಮಹೀನಾಂ ಪಯೋಽಸಿ ಇತ್ಯಾಜ್ಯಂ ನಿರುಪ್ಯ । ತೇನೈವ ದಧಿ ನಿರ್ವಪತಿ । ಇದಂ ವಿಷ್ಣುರಿತ್ಯಾಜ್ಯಮಧಿಶ್ರಿತ್ಯ ನ ದಧ್ಯಧಿಶ್ರಯತಿ ಸರ್ವತ್ರ । ಇಷೇತ್ವೇತ್ಯಾದಿ ಅಧಿಶ್ರಯಣಂ ಶಾಲಾಮುಖೀಯೇ ತೇಜಸೇತ್ವೇತ್ಯನ್ತಂ ಕೃತ್ವಾ । ತೇಜಸೀ ಸ್ಥಸ್ತೇಜೋಽನು ಪ್ರೇತಮ್ ಹರತಿ । ಅಗ್ನೇರ್ಜಿಹ್ವೇ ಸ್ಥಸ್ಸುಭುವೌ ದೇವಾನಾಂ ಧಾಮ್ನೇಧಾಮ್ನೇ ದೇವೇಭ್ಯೋ ಯಜುಷೇಯಜುಷೇ ಭವತಮ್ ಸ್ಫ್ಯಲೇಖಾಯಾಮಾಸಾದಯತಿ । ಆಜ್ಯಂ ದಧಿ ಸ್ಥಸ್ಸತ್ಯೇ ಸ್ಥಸ್ಸತ್ಯಸ್ಯಾಧ್ಯಕ್ಷೇ ಸ್ಥೋ ಹವಿಷೀ ಸ್ಥೋ ವೈಶ್ವಾನರೇ ವೈಶ್ವದೇವೇ ಉತ್ಪೂತಶುಷ್ಮೇ ಸತ್ಯೋಜಸೌ ಸಹಸೀ ಸ್ಥಸ್ಸಹಮಾನೇ ಸ್ಥಸ್ಸಹೇಥಾಮರಾತೀಸ್ಸಹೇಥಾಮರಾತೀಯತಸ್ಸಹೇಥಾಂ ಪೃತನಾಸ್ಸಹೇಥಾಂ ಪೃತನ್ಯತಃ । ಸಹಸ್ರವೀರ್ಯೇ ಸ್ಥಸ್ತೇ ಮಾ ಜಿನ್ವತಮಾಜ್ಯಸ್ಯಾಜ್ಯಂ ದಧ್ನೋ ದಧಿ ಸ್ಥಸ್ಸತ್ಯಸ್ಯ ಸತ್ಯೇ ಸ್ಥಸ್ಸತ್ಯಾಯುಷೀ ಸ್ಥಸ್ಸತ್ಯಶುಷ್ಮೇ ಸ್ಥಸ್ಸತ್ಯೇನ ವಾಮಭಿಘಾರಯಾಮಿ ತಯೋರ್ವಾಂ ಭಕ್ಷೀಯ । ಶುಕ್ರಮಸೀತ್ಯಾದಿ ಆಜ್ಯಮುತ್ಪೂಯ ದಧ್ಯುತ್ಪುನಾತಿ । ಅದ್ಭಿರಾಜ್ಯಂ ದಧ್ಯಾಜ್ಯೇನ ದಧ್ನಾಪಸ್ಸಮ್ಯಕ್ ಪುನೀತ ಸವಿತು: ಪವಿತ್ರೈ: । ತಾ ದೇವೀಶ್ಶಕ್ವರೀಶ್ಶಾಕ್ವರಾಭ್ಯಾಮಿಮಂ ಯಜ್ಞಮವತ ಸಂವಿದಾನಾಃ । ಆಜ್ಯಗ್ರಹಣಕಾಲೇ ಚರ್ತುಜುಹ್ವಾಂ ಗೃಹ್ಣಾತಿ ಚತುರುಪಭೃತಿ । ದಧನ್ಯಾಜ್ಯಮಾನೀಯ । ಮಹೀನಾಂ ಪಯೋಽಸಿ ವಿಶ್ವೇಷಾಂ ದೇವಾನಾಂ ತನೂರ್​ಋಧ್ಯಾಸಮದ್ಯ ಪೃಷತೀನಾಂ ಗ್ರಹಂ ಪೃಷತೀನಾಂ ಗ್ರಹೋಽಸಿ ವಿಷ್ಣೋರ್ಹೃದಯಮಸ್ಯೇಕಮಿಷ ವಿಷ್ಣುಸ್ತ್ವಾನು ವಿ ಚಕ್ರಮೇ ಭೂತಿರ್ದಧ್ನಾ ಘೃತೇನ ವರ್ಧತಾಂ ತಸ್ಯ ಮೇಷ್ಟಸ್ಯ ವೀತಸ್ಯ ದ್ರವಿಣಮಾಗಮ್ಯಾಜ್ಜ್ಯೋತಿರಸಿ ವೈಶ್ವಾನರಂ ಪೃಶ್ನಿಯೈ ದುಗ್ಧಮ್ । ಅಪಿ ವಾ ಜ್ಯೋತಿರಸಿ ವಿಶ್ವರೂಪಂ ವಿಶ್ವೇಷಾಂ ದೇವಾನಾꣳ ಸಮಿತ್ ಇತಿ ವಾ ಪೃಷದಾಜ್ಯಧಾನ್ಯಾಂ ಪಂಚಗೃಹೀತಂ ಪೃಷದಾಜ್ಯಂ ಗೃಹ್ಣಾತಿ । ಚತುರ್ಧ್ರುವಾಯಾಮ್ । ಆಪೋ ದೇವೀರಿತ್ಯಾದಿ ।</p>
<p>ಸ್ರುಚಃ ಆಸಾದನಮ್ :-</p>
<p>ಆಜ್ಯಾನಾಂ ಸಾದನಕಾಲೇ ಜುಹೂಮಾಸಾದ್ಯ । ಉಪಭೃದಸಿ ಇತ್ಯುಪಭೃದ್ವತ್ಪೃಷಧಾನೀಮಾಸಾದಯತಿ । ಅವಾಹಂ ಬಾಧ ಇತಿ ಯಜಮಾನ: । ಋಷಭೌ ಸ್ಥ: ಶಾಕ್ವರೌ ಘೃತಾಚೀನಾꣳ ಸೂನೂ ಪ್ರಿಯೇಣ ನಾಮ್ನಾ ಪ್ರಿಯೇ ಸದಸಿ ಸೀದತಮ್ ಸ್ರುವಸ್ವಧಿತೀ ಯುಗಪದಾಸಾದಯತಿ । ಸ್ಯೋನೌ ಮೇ ಸೀದತꣳ ಸುಷದೌ ಪೃಥಿವ್ಯಾಂ ಪ್ರಥಯಿ ಪ್ರಜಯಾ ಪಶುಭಿಸ್ಸುವರ್ಗೇ ಲೋಕೇ । ದಿವಿ ಸೀದತಂ ಪೃಥಿವ್ಯಾ-ಮನ್ತರಿಕ್ಷೇಽಹಮುತ್ತರೋ ಭೂಯಾಸಮಧರೇ ಮತ್ಸಪತ್ನಾ: । ಇಮೌ ಸ್ರುವಸ್ವಧಿತೀ ಅಭಿ ಜಿಹೃತೋ ಹೋಮಾಞ್ಛತಕ್ಷರೌ ಛಂದಸಾನುಷ್ಟುಭೇನ । ಸರ್ವಾ ಯಜ್ಞಸ್ಯ ಸಮಙ್ತೋ ವಿಷ್ಠಾ ಬಾರ್ಹಸ್ಪತ್ಯೇನ ಶರ್ಮಣಾ ದೈವ್ಯೇನ । ಇಮೇ ಸ್ಥಾಲ್ಯೌ ಘೃತಸ್ಯ ದಧ್ನ: ಪೂರ್ಣೇ ಅಚ್ಛಿನ್ನಪಯಸೌ ಶತಧಾರಾವುತ್ಸೌ । ಮಾರುತೇನ ಶರ್ಮಣಾ ದೈವ್ಯೇನ । ಏತಾ ಅಸದನ್ನಿತ್ಯಾದಿ । ಅಯಂ ಯಜ್ಞೋ, ಮಮಾಗ್ನೇ, ಪಂಚ ಹೋತಾ ಇತ್ಯಾಸನ್ನಾಭಿಮರ್ಶನಮ್ ।</p>
<p>ಯೂಪಸಂಸ್ಕಾರಾಃ :-</p>
<p>ಅಗ್ರೇಣಾಹವನೀಯಂ ಯೂಪಾವಟಂ ಪರಿಲಿಖತಿ । ಅರ್ಧಮಂತರ್ವೇದ್ಯರ್ಧಂ ಬಹಿರ್ವೇದಿ । ದೇವಸ್ಯ</p>
<p>ತ್ವಾ ಸವಿತು: ಪ್ರಸವೇಽಶ್ವಿನೋರ್ಬಾಹುಭ್ಯಾಂ ಪೂಷ್ಣೋ ಹಸ್ತಾಭ್ಯಾಮಾದದೇಽಭ್ರಿರಸಿ ನಾರಿರಸಿ ಪೂರ್ವವದಭ್ರಿಮಾದಾಯ । ಪರಿಲಿಖಿತಮಿತಿ ಪರಿಲಿಖ್ಯ ಖನತಿ ಯಥಾಽನಾವಿರುಪರಂ ಭವಿಷ್ಯತಿ । ಅಗ್ರೇಣಾವಟಂ ಪ್ರಾಂಚಂ ಯೂಪಂ ನಿಧಾಯ । ಯತ್ತೇ ಶಿಕ್ವ: ಪರಾವಧೀತ್ತಕ್ಷಾ ಹಸ್ತೇನ ವಾಸ್ಯಾ । ಆಪಸ್ತತ್ಸರ್ವಂ ಜೀವಲಾಶ್ಶುನ್ಧಂತು ಶುಚಯಶ್ಶುಚಿಮ್ ಯೂಪಂ ಪ್ರಕ್ಷಾಲ್ಯಾಥೈನಂ ಯವಮತೀಭಿ: ಪ್ರೋಕ್ಷತಿ । ಪೃಥಿವ್ಯೈ ತ್ವಾ ಮೂಲಮ್ । ಅಂತರಿಕ್ಷಾಯ ತ್ವಾ ಮಧ್ಯಮ್ । ದಿವೇ ತ್ವಾ ಅಗ್ರಮ್ । ಶುನ್ಧಂತಾಂ ಲೋಕ: ಪಿತೃಷದನ: ಪ್ರಾಚೀನಾವೀತೀ ಪ್ರೋಕ್ಷಣೀಶೇಷಮವಟೇಽವನೀಯ ಯಜ್ಞೋಪವೀತ್ಯಪ ಉಪಸ್ಪೃಶ್ಯ । ಯವೋಽಸಿ ಯವಯಾಸ್ಮದ್ವೇಷೋ ಯವಯಾರಾತೀ: ಯವಮವಾಸ್ಯ । ಪಿತೃಣಾꣳ ಸದನಮಸಿ ಪ್ರಾಚೀನಾವೀತೀ ಅವಾಚೀನಾಗ್ರೇಣ ಬರ್ಹಿಷಾವಸ್ತೀರ್ಯ ಯಜ್ಞೋಪವೀತ್ಯಪ ಉಪಸ್ಪೃಶ್ಯ । ಸ್ವಾವೇಶೋಽಸ್ಯಗ್ರೇಗಾ ನೇತೃಣಾಂ ವನಸ್ಪತಿರಧಿ ತ್ವಾ ಸ್ಥಾಸ್ಯತಿ ತಸ್ಯ ವಿತ್ತಾತ್ ಪ್ರಥಮ ಪರಾಪಾತಿನꣳ ಶಕಲಮವಾಸ್ಯ । ಘೃತೇನ ದ್ಯಾವಾಪೃಥಿವೀ ಆ ಪೃಣೇಥಾಗ್ ಸ್ವಾಹಾ । ದ್ಯಾವಾಪೃಥಿವೀಭ್ಯಾಮಿದಮ್ । ಸ್ರುವೇಣ ಶಕಲೇ ಹುತ್ವಾ ।</p>
<p>ಯೂಪಾಂಜನಮ್ :-</p>
<p>ಯೂಪಾಯಾಜ್ಯಮಾನಾಯಾನುಬ್ರೂ೩ಹಿ ಇತಿ ಸಂಪ್ರೇಷ್ಯತಿ । ಅಥೈನಮಸಂಸ್ಕೃತೇನಾಜ್ಯೇನ ಯಜಮಾನೋಽಗ್ರತಶ್ಶಕಲೇನಾನಕ್ತಿ । ಅಧ್ವರ್ಯು: ಐಂದ್ರಮಸಿ ಸಂಸ್ಕೃತಾಜ್ಯೇನ ಚಷಾಲಮಙ್ಕ್ತ್ವಾ । ಸುಪಿಪ್ಪಲಾಭ್ಯಸ್ತ್ವೌಷಧೀಭ್ಯ: ಪ್ರತಿಮುಚ್ಯ । ದೇವಸ್ತ್ವಾ ಸವಿತಾ ಮಧ್ವಾನಕ್ತು ಸ್ರುವೇಣ ಸಂತತಮವಿಚ್ಛಿನ್ದನ್ನಗ್ನಿಷ್ಠಾಮಶ್ರಿಮನಕ್ತ್ಯೋಪರಾತ್ । ಸರ್ವತೋ ಯೂಪಂ ಸಂಮೃಶತಿ । ರಶನಾದೇಶೇ ತ್ರಿಃ । ಅಞ್ಜನಾದಿ ಯೂಪಂ ಯಜಮಾನೋ ನೋತ್ಸೃಜತ್ಯಾ ಪರಿವ್ಯಯಣಾತ್ ।</p>
<p>ಯೂಪೋಚ್ಛ್ರಯಣಂ, ಪ್ರತಿಷ್ಠಾಪನಂ ಚ :-</p>
<p>ಯೂಪಾಯೋಚ್ಛ್ರೀಯಮಾಣಾಯಾನುಬ್ರೂ೩ಹಿ ಇತಿ ಸಂಪ್ರೇಷ್ಯತಿ । ಉದ್ದಿವಗ್ಗ್ ಸ್ತಭಾನಾಂತರಿಕ್ಷಂ ಪೃಣ ಪೃಥಿವೀಮುಪರೇಣ ದೃꣳಹ ಉಚ್ಛ್ರಯತಿ । ತೇ ತೇ ಧಾಮಾನ್ಯುಷ್ಮಸೀ ಗಮಧ್ಯೇ ಗಾವೋ ಯತ್ರ ಭೂರಿಶೃಂಗಾ ಅಯಾಸ: । ಅತ್ರಾಹ ತದುರುಗಾಯಸ್ಯ ವಿಷ್ಣೋ: ಪರಮಂ ಪದಮವಭಾತಿ ಭೂರೇ: ಅವಟೇಽವದಧಾತಿ ॥ ವಿಷ್ಣೋ: ಕರ್ಮಾಣಿ ಪಶ್ಯತ ಯತೋ ವ್ರತಾನಿ ಪಸ್ಪಶೇ । ಇಂದ್ರಸ್ಯ ಯುಜ್ಯಸ್ಸಖಾ ॥ ತದ್ವಿಷ್ಣೋ: ಪರಮಂ ಪದꣳ ಸದಾ ಪಶ್ಯಂತಿ ಸೂರಯಃ । ದಿವೀವ ಚಕ್ಷುರಾತತಮ್ ದ್ವಾಭ್ಯಾಮಾಹವನೀಯೇನಾಗ್ನಿಷ್ಠಾಂ ಸಂಮಿನೋತಿ । ಬ್ರಹ್ಮವನಿಂ ತ್ವಾ ಕ್ಷತ್ರವನಿꣳ ಸುಪ್ರಜಾವನಿꣳ ರಾಯಸ್ಪೋಷವನಿಂ ಪರ್ಯೂಹಾಮಿ ಪ್ರದಕ್ಷಿಣಂ ಪಾಂಸುಭಿ: ಪರ್ಯೂಹ್ಯ । ಬ್ರಹ್ಮ ದೃꣳಹ ಕ್ಷತ್ರಂ ದೃꣳಹ ಪ್ರಜಾಂ ದೃꣳಹ ರಾಯಸ್ಪೋಷಂ ದೃꣳಹ ಮೈತ್ರಾವರುಣದಂಡೇನ ಸಮಂ ಭೂಮಿಂ ಪರಿದೃಂಹಣಂ ಕೃತ್ವಾ । ಉನ್ನಂಭಯ ಪೃಥಿವೀಂ ಭಿನ್ಧೀದಂ ದಿವ್ಯಂ ನಭ: । ಉದ್ನೋ ದಿವ್ಯಸ್ಯ ನೋ</p>
<p>ದೇಹೀಶಾನೋ ವಿ ಸೃಜಾ ದೃತಿಮ್ ಅದ್ಭಿ: ಪರಿಷಿಂಚತಿ ।</p>
<p>ಯೂಪಪರಿವ್ಯಯಣಮ್ :-</p>
<p>ದರ್ಭಮಯ್ಯೌರಶನೇ ಭವತೋ ದ್ವಿಗುಣಾ ದ್ವಿವ್ವ್ಯಾಯಾಮ ಪಶುರಶನಾ ತ್ರಿಗುಣಾ ತ್ರಿವ್ವ್ಯಾಯಾಮಾ ಯೂಪಸ್ಯ । ದೇವಸ್ಯ ತ್ವಾ &mdash; ಆದದೇ ಯೂಪರಶನಾಮಾದಾಯ । ವಿಷ್ಣೋ: ಕರ್ಮಾಣಿ ಪಶ್ಯತ ಯತೋ ವ್ರತಾನಿ ಪಸ್ಪಶೇ । ಇಂದ್ರಸ್ಯ ಯುಜ್ಯಸ್ಸಖಾ ಸರಶನೇನ ಪಾಣಿನಾ ಯೂಪಮುನ್ಮಾರ್ಷ್ಟಿ । ತದ್ವಿಷ್ಣೋ: ಪರಮಂ ಪದꣳ ಸದಾ ಪಶ್ಯಂತಿ ಸೂರಯಃ । ದಿವೀವ ಚಕ್ಷುರಾತತಮ್ ಇತ್ಯಗ್ರಂ ಪ್ರೇಕ್ಷತೇ । ಯೂಪಾಯಪರಿವೀಯಮಾಣಾಯಾನುಬ್ರೂ೩ಹಿ ಸಂಪ್ರೇಷ್ಯತಿ । ಪರಿವೀರಸಿ ಪರಿ ತ್ವಾ ದೈವೀರ್ವಿಶೋ ವ್ಯಯನ್ತಾಂ ಪರೀಮꣳ ರಾಯಸ್ಪೋಷೋ ಯಜಮಾನಂ ಮನುಷ್ಯಾ: ನಾಭಿದಘ್ನೇ ರಶನಯಾ ತ್ರಿ: ಪ್ರದಕ್ಷಿಣಂ ಯೂಪಂ ಪರಿವ್ಯಯತಿ । ಮಧ್ಯದೇಶೇ ವಾ । ಆನ್ತಂ ತಸ್ಯ ಪ್ರವೇಷ್ಟ್ಯ । ಅಣಿಮತಿ ಸ್ಥವಿಮತ್ಪ್ರವೀಯ । ದಿವಸ್ಸೂನುರಸಿ ಸ್ವರುಮಾದಾಯ । ಅಂತರಿಕ್ಷಸ್ಯ ತ್ವಾ ಸಾನಾವವಗೂಹಾಮಿ ಉತ್ತರೇಣಾಗ್ನಿಷ್ಠಾಂ ಮಧ್ಯಮೇ ರಶನಾಗುಣೇಽವಗೂಹತಿ ।</p>
<p>ಪಶುಸಂಸ್ಕಾರಃ :-</p>
<p>ಪಶುಂ ಸ್ನಪಯಂತಿ ಅಧ್ವರ್ಯುಬ್ರಹ್ಮಯಜಮಾನಾ: । ಯದ್ಯಂಗಹೀನಸ್ಸ್ಯಾದಂಗತೋ ವಾ ವಿರುಜ್ಯೇತ । ಅಥೈಕೇಷಾಂ ವೈಷ್ಣವೀಮಾಗ್ನಾವೈಷ್ಣವೀಂ ಸಾರಸ್ವತೀಂ ಬಾರ್ಹಸ್ಪತ್ಯಾಮಿತಿ ಚ ಹುತ್ವಾ ಪ್ರಯೋಜಯೇತ್ । ಇದಂ ವಿಷ್ಣುರ್ವಿಚಕ್ರಮೇ ತ್ರೇಧಾ ನಿದಧೇ ಪದಮ್ । ಸಮೂಢಮಸ್ಯ ಪಾꣳಸುರೇ ಸ್ವಾಹಾ । ವಿಷ್ಣವ ಇದಮ್ । ಅಗ್ನಾವಿಷ್ಣೂ ಸಜೋಷಸೇಮಾ ವರ್ಧಂತು ವಾಂ ಗಿರಃ । ದ್ಯುಮ್ನೈರ್ವಾಜೇಭಿರಾಗತಗ್ಗ್ ಸ್ವಾಹಾ । ಅಗ್ನಾವಿಷ್ಣುಭ್ಯಾಮಿದಮ್ । ಪ್ರ ಣೋ ದೇವೀ ಸರಸ್ವತೀ ವಾಜೇಭಿರ್ವಾಜಿನೀವತೀ । ಧೀನಾಮವಿ-ತ್ರ್ಯವತು ಸ್ವಾಹಾ । ಸರಸ್ವತ್ಯಾ ಇದಮ್ । ಬೃಹಸ್ಪತೇ ಅತಿ ಯದರ್ಯ್ಯೋ ಅರ್ಹಾದ್ದ್ಯುಮದ್ವಿಭಾತಿ ಕ್ರತುಮಜ್ಜನೇಷು । ಯದ್ದೀದಯಚ್ಛವಸರ್ತ ಪ್ರಜಾತ ತದಸ್ಮಾಸು ದ್ರವಿಣಂ ಧೇಹಿ ಚಿತ್ರಗ್ಗ್ ಸ್ವಾಹಾ । ಬೃಹಸ್ಪತಯ ಇದಮ್ । ಭೂರ್ಭುವಸ್ಸುವಸ್ಸ್ವಾಹಾ । ಪ್ರಜಾಪತಯ ಇದಮ್ ।</p>
<p>ಪಶೋರುಪಾಕರಣಮ್ :-</p>
<p>ಇಷೇ ತ್ವಾ । ಇಷೇ ತ್ವಾ ಬರ್ಹಿಷೀ ಆದತ್ತೇ । ಉಪವೀರಸಿ ಪ್ಲಕ್ಷಶಾಖಾಮ್ । ಬರ್ಹಿರ್ಭ್ಯಾಂ ಪ್ಲಕ್ಷಶಾಖಯಾ ಚ ಪುರಸ್ತಾತ್ಪ್ರತ್ಯಂಚಂ ಪಶುಮುಪಸ್ಪೃಶನ್ನುಪಾಕರೋತಿ । ಉಪೋ ದೇವಾನ್ದೈವೀರ್ವಿಶ: ಪ್ರಾಗುರ್ವಹ್ನೀರುಶಿಜೋ ಬೃಹಸ್ಪತೇ ಧಾರಯಾ ವಸೂನಿ ಹವ್ಯಾ ತೇ ಸ್ವದಂತಾಂ ದೇವತ್ವಷ್ಟರ್ವಸುರಣ್ವ ರೇವತೀ ರಮಧ್ವಮ್ ॥ ಪ್ರಜಾಪತೇರ್ಜಾಯಮಾನಾ: ಪ್ರಜಾ ಜಾತಾಶ್ಚ ಯಾ ಇಮಾ: । ತಸ್ಮೈ ಪ್ರತಿ ಪ್ರವೇದಯ ಚಿಕಿತ್ವಾꣳ ಅನುಮನ್ಯತಾಮ್ ॥ ಇಮಂ ಪಶುಂ ಪಶುಪತೇ ತೇ ಅದ್ಯ ಬಧ್ನಾಮ್ಯಗ್ನೇ ಸುಕೃತಸ್ಯ ಮಧ್ಯೇ ॥ ಅನು ಮನ್ಯಸ್ವ ಸುಯಜಾ ಯಜಾಮ ಜುಷ್ಟಂ ದೇವಾನಾಮಿದಮಸ್ತು ಹವ್ಯಮಿಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಮುಪಾಕರೋಮಿ ಪಂಚ ಕೃತ್ವೋ ದೇವತೋಪದೇಶನಂ, ಉಪಾಕರಣೇ ನಿಯೋಜನೇ ಪ್ರೋಕ್ಷಣೇ ವಪಾಯಾ ಉದ್ಧರಣೇ ಹೃದಯಸ್ಯಾಭಿಘಾರಣೇ ಇತಿ । ಪ್ರಜ್ಞಾತೇ ಬರ್ಹಿಷೀ ನಿಧಾಯ । ಉಪಾಕೃತ್ಯ ಪಂಚ ಜುಹೋತಿ । ಪ್ರಜಾನನ್ತ: ಪ್ರತಿಗೃಹ್ಣಂತಿ ಪೂರ್ವೇ ಪ್ರಾಣಮಙ್ಗೇಭ್ಯ: ಪರ್ಯಾ-ಚರಂತಮ್ । ಸುವರ್ಗಂ ಯಾಹಿ ಪಥಿಭಿರ್ದೇವಯಾನೈರೋಷಧೀಷು ಪ್ರತಿತಿಷ್ಠಾ ಶರೀರೈಸ್ಸ್ವಾಹಾ । ಪಶವ ಇದಮ್ । ಯೇಷಾಮೀಶೇ ಪಶುಪತಿ: ಪಶೂನಾಂ ಚತುಷ್ಪದಾಮುತ ಚ ದ್ವಿಪದಾಮ್ । ನಿಷ್ಕ್ರೀತೋಽಯಂ ಯಜ್ಞಿಯಂ ಭಾಗಮೇತು ರಾಯಸ್ಪೋಷಾ ಯಜಮಾನಸ್ಯ ಸಂತು ಸ್ವಾಹಾ । ಪಶುಪತಯ ಇದಮ್ । ಯೇ ಬಧ್ಯಮಾನಮನು ಬಧ್ಯಮಾನಾ ಅಭೈಕ್ಷಂತ ಮನಸಾ ಚಕ್ಷುಷಾ ಚ । ಅಗ್ನಿಸ್ತಾꣳ ಅಗ್ರೇ ಪ್ರಮುಮೋಕ್ತು ದೇವ: ಪ್ರಜಾಪತಿ: ಪ್ರಜಯಾ ಸಂವಿದಾನ: ಸ್ವಾಹಾ । ಅಗ್ನಯ ಇದಮ್ । ಯ ಅರಣ್ಯಾ: ಪಶವೋ ವಿಶ್ವರೂಪಾ ವಿರೂಪಾಸ್ಸಂತೋ ಬಹುಧೈಕರೂಪಾ: । ವಾಯುಸ್ತಾꣳ ಅಗ್ರೇ ಪ್ರಮುಮೋಕ್ತು ದೇವ: ಪ್ರಜಾಪತಿ: ಪ್ರಜಯಾ ಸಂವಿದಾನಸ್ಸ್ವಾಹಾ । ವಾಯವ ಇದಮ್ । ಪ್ರಮುಂಚಮಾನಾ ಭುವನಸ್ಯ ರೇತೋ ಗಾತುಂ ಧತ್ತ ಯಜಮಾನಾಯ ದೇವಾ: । ಉಪಾಕೃತꣳ ಶಶಮಾನಂ ಯದಸ್ಥಾಜ್ಜೀವಂ ದೇವಾನಾಮಪ್ಯೇತು ಪಾಥಸ್ಸ್ವಾಹಾ । ದೇವೇಭ್ಯ ಇದಮ್ ।</p>
<p>ಅಗ್ನಿಮಂಥನಮ್ :-</p>
<p>ಪಂಚ ಹುತ್ವಾಗ್ನಿಂ ಮಂಥತಿ । ಅಗ್ನೇರ್ಜನಿತ್ರಮಸಿ ಅಧಿಮಂಥನಶಕಲಂ ನಿದಧಾತಿ । ವೃಷಣೌ ಸ್ಥ: ಪ್ರಾಂಚೌ ದರ್ಭೌ । ಉರ್ವಶ್ಯಸಿ ಅಧರಾರಣಿಮಾದತ್ತೇ । ಪುರೂರವಾಃ ಉತ್ತರಾರಣಿಮ್ । ದೇವೋ ವಾꣳ ಸವಿತಾ ಮಧ್ವಾನಕ್ತು ಆಜ್ಯಸ್ಥಾಲ್ಯಾ ಬಿಲೇ ಅಂಕ್ತ್ವಾ । ಘೃತೇನಾಕ್ತೇ ವೃಷಣಂ ದಧಾಥಾಂ ಉಭೇ ಅಭಿಮಂತ್ರ್ಯ । ಆಯುರಸಿ ಸಮವಧಾಯ್ । ಅಗ್ನಯೇ ಮಥ್ಯಮಾನಾಯಾನುಬ್ರೂ೩ಹಿ ಇತಿ ಸಂಪ್ರೇಷ್ಯತಿ । ಪ್ರಥಮಾಯಾಂ ತ್ರಿರನೂಕ್ತಾಯಾಂ ತ್ರಿ: ಪ್ರದಕ್ಷಿಣಮಗ್ನಿಂ ಮಂಥತಿ । ಗಾಯತ್ರಂ ಛಂದೋಽನು ಪ್ರ ಜಾಯಸ್ವ ಪ್ರಥಮಮ್ । ತ್ರೈಷ್ಟುಭಂ ಛಂದೋಽನು ಪ್ರ ಜಾಯಸ್ವ ದ್ವಿತೀಯಮ್ । ಜಾಗತಂ ಛಂದೋಽನು ಪ್ರ ಜಾಯಸ್ವ ತೃತೀಯಮ್ । ತತೋ ಯಥಾ ಪ್ರಾಶು ಮಂಥತಿ । ಜಾತಾಯಾಽನುಬ್ರೂ೩ಹಿ ಜಾತೇ ಸಂಪ್ರೇಷ್ಯತಿ । ಪ್ರಹ್ರಿಯಮಾಣಾಯಾನುಬ್ರೂ೩ಹಿ ಪ್ರಹರನ್ ಸಂಪ್ರೇಷ್ಯತಿ । ಭವತಂ ನಸ್ಸಮನಸೌ ಸಮೋಕಸಾವರೇಪಸೌ । ಮಾ ಯಜ್ಞꣳ ಹಿꣳಸಿಷ್ಟಂ ಮಾ ಯಜ್ಞಪತಿಂ ಜಾತವೇದಸೌ ಶಿವೌ ಭವತಮದ್ಯ ನ: ಅಗ್ರೇಣೋತ್ತರಂ ಪರಿಧಿಮಾಹವನೀಯೇ ಪ್ರಹರತಿ ಸಂಧಿನಾ ವಾ । ಅಗ್ನಾವಗ್ನಿಶ್ಚರತಿ ಪ್ರವಿಷ್ಟ ಋಷೀಣಾಂ ಪುತ್ರೋ ಅಧಿ ರಾಜ ಏಷ: । ಸ್ವಾಹಾಕೃತ್ಯ ಬ್ರಹ್ಮಣಾ ತೇ ಜುಹೋಮಿ ಮಾ ದೇವಾನಾಂ ಮಿಥುಯಾ ಕರ್ಭಾಗಧೇಯಗ್ಗ್ ಸ್ವಾಹಾ । ಪ್ರವಿಷ್ಟಾಯಾಗ್ನಯ ಇದಮ್ । ಪ್ರಹೃತ್ಯ ಸ್ರುವೇಣಾಭಿ ಜುಹೋತಿ ।</p>
<p>ಪಶೋಃ ನಿಯೋಜನಮ್ :-</p>
<p>ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಾದದೇ ಪಶುರಶನಾಮಾದಾಯ । ಪಶೋರ್ದಕ್ಷಿಣೇ ಬಾಹೌ ಪರಿವೀಯೋರ್ಧ್ವಮುತ್ಕೃಷ್ಯ । ಋತಸ್ಯ ತ್ವಾ ದೇವ ಹವಿ: ಪಾಶೇನಾರಭೇ ದಕ್ಷಿಣೇಽರ್ಧೇ ಶಿರಸಿ ಪಾಶೇನಾಕ್ಷ್ಣಯಾ ಪ್ರತಿಮುಚ್ಯ । ಧರ್ಷಾ ಮಾನುಷಾನಿಂದ್ರಾಗ್ನಿಭ್ಯಾಂ ತ್ವಾ ಜುಷ್ಟನ್ನಿಯುನಜ್ಮಿ ಉತ್ತರತೋ ಯೂಪಸ್ಯ ನಿಯುನಕ್ತಿ</p>
<p>ಪ್ರೋಕ್ಷಣಮ್ :-</p>
<p>ಅದ್ಭ್ಯಸ್ತೌಷಧೀಭ್ಯ: ಪ್ರೋಕ್ಷಾಮೀಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಂ ಪ್ರೋಕ್ಷಾಮಿ ಪ್ರೋಕ್ಷತಿ । ಅಪಾಂ ಪೇರುರಸಿ ಪಾಯಯತಿ । ಸ್ವಾತ್ತಂ ಚಿತ್ಸದೇವꣳ ಹವ್ಯಮಾಪೋ ದೇವೀ: ಸ್ವದತೈನಂ ಉಪರಿಷ್ಟಾದಧಸ್ತಾತ್ಸರ್ವತಶ್ಚ ಪ್ರೋಕ್ಷ್ಯ ವೇದಂ ನಿಧಾಯ ಸಾಮಿಧೇನೀಭ್ಯ: ಪ್ರತಿಪದ್ಯತೇ । ಅಯಂ ವೇದ ಇತ್ಯಾದಿ । ಸ್ರುಚ್ಯಮಾಘಾರ್ಯ ಪ್ರತ್ಯಾಕ್ರಮ್ಯ ಜುಹ್ವಾ ಪಶುಂ ಸಮನಕ್ತಿ ।</p>
<p>ಪಶೋಃ ಸಮಂಜನಮ್ :-</p>
<p>ಸಂ ತೇ ಪ್ರಾಣೋ ವಾಯುನಾ ಗಚ್ಛತಾಂ ಶಿರಸಿ । ಸಂ ಯಜತ್ರೈರಂಗಾನಿ ದ್ವಿ: ಅಂಸೋಚ್ಚಲಯೋ: । ಸಂ ಯಜ್ಞಪತಿರಾಶಿಷಾ ಶ್ರೋಣ್ಯಾಮ್ । ಮಖಸ್ಯ ಶಿರೋಽಸಿ ಇತಿ ಧ್ರುವಾಸಮಂಜನಾದಿ ಕರ್ಮ ಪ್ರತಿಪದ್ಯತೇ</p>
<p>ಪ್ರವರಃ :-</p>
<p>ದೈವಂ ಚ ಮಾನುಷಂ ಚ ಹೋತಾರೌ ವೃತ್ವಾ ಪುನರಾಶ್ರಾವ್ಯ ಮೈತ್ರಾವರುಣಂ ಪ್ರವೃಣೀತೇ । ಮಿತ್ರಾವರುಣೌ ಪ್ರಶಾಸ್ತಾರೌ ಪ್ರಶಾಸ್ತ್ರಾತ್ ಅಮುಕ ಶರ್ಮಾ ಮಾನುಷ: ।</p>
<p>ಪ್ರಯಾಜಾಃ :-</p>
<p>ಘೃತವತಿ ಶಬ್ದೇ ಜುಹೂಪಭೃತಾವಾದಾಯ ತಿಷ್ಠತಿ ಪಶಾವೇಕಾದಶ ಪ್ರಯಾಜಾನ್ ಯಜತಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಮಿದ್ಭ್ಯ: ಪ್ರೇಷ್ಯ ಪ್ರಥಮꣳ ಸಂಪ್ರೇಷ್ಯತಿ । ಪ್ರೇಷ್ಯ ಪ್ರೇಷ್ಯ ಇತೀತರಾನ್ । ಚತುರ್ಥಾ-ಷ್ಟಮಯೋ: ಪ್ರತಿಸಮಾನೀಯ, ದಶೇಷ್ಟ್ವೈಕಾದಶಾಯಾಜ್ಯಮವಶಿನಷ್ಟಿ । ತಾನ್ ಯಜಮಾನ: ಪ್ರಾಕೃತೈರಾದಿತ-ಶ್ಚತುರ್ಭಿಶ್ಚತುರೋಽನುಮಂತ್ರ್ಯ ಚತುರ್ಥಸ್ಯಾನುಮಂತ್ರಣೇನ ದುರ: ಪ್ರಭೃತೀನ್ಸ್ತ್ರೀನ್, ಉತ್ತಮೇನ ಶೇಷಮ್ । ಅಧ್ವರ್ಯು: ಪ್ರತ್ಯಾಕ್ರಮ್ಯ ಜುಹ್ವಾ ಸ್ವರುಸ್ವಧಿತೀ ಅನಕ್ತಿ, ತ್ರಿಸ್ಸ್ವರುಂ ಸಕೃತ್ಸ್ವಧಿತೇರನ್ಯತರಾಂ ಧಾರಾಮ್ । ಸ್ವರುಮನ್ತರ್ಧಾಯ ಸ್ವಧಿತಿನಾ ಪಶುಂ ಸಮನಕ್ತಿ । ಘೃತೇನಾಕ್ತೌ ಪಶುಂ ತ್ರಾಯೇಥಾಮ್ ಶಿರಸಿ । ನ ವಾ ಸ್ವಧಿತಿನಾ ಸ್ವರುಣೈವ । ಘೃತೇನಾಕ್ತ: ಪಶುಂ ತ್ರಾಯಸ್ವ ಇತ್ಯುಪದೇಶಮತಮ್ । ಅಕ್ತಯಾ ಧಾರಯಾ ಶೃತಸ್ಯಾವದ್ಯತಿ । ಪಶುಮಿತರಯಾ ವಿಶಾಸ್ತಿ । ಶಮಿತ್ರೇ ಸ್ವಧಿತಿಂ ಪ್ರಯಚ್ಛನ್ನಾಹ ಶಮಿತರೇಷಾ ತೇಽಶ್ರಿ: ಸ್ಪಷ್ಟಾಽಸ್ತು । ಪುನ: ಸ್ವರುಮವಗೂಹ್ಯ ಆಯತನೇ ಸ್ರುಚೌ ಸಾದಯಿತ್ವಾ ।</p>
<p>ಪರ್ಯಗ್ನಿಕರಣಮ್ :-</p>
<p>ಪರ್ಯಗ್ನಯೇ ಕ್ರಿಯಮಾಣಾಯಾನುಬ್ರೂ೩ಹಿ ಸಂಪ್ರೇಷ್ಯತಿ । ಆಹವನೀಯಾದುಲ್ಮುಕಮಾದಾಯಾಗ್ನೀಧ್ರ: ಪರಿ ವಾಜಪತಿ: ಕವಿರಗ್ನಿರ್ಹವ್ಯಾನ್ಯಕ್ರಮೀತ್ । ದಧದ್ರತ್ನಾನಿ ದಾಶುಷೇ ತ್ರಿ: ಪ್ರದಕ್ಷಿಣಂ ಪರ್ಯಗ್ನಿ ಕರೋತಿ ಪಶುಮ್ । ಯೂಪಮಾಹವನೀಯಂ ಶಾಮಿತ್ರದೇಶಂ ಚಾತ್ವಾಲಮ್ । ಆಜ್ಯಾನಿ ಚೇತ್ಯೇಕೇ । ಅಧ್ವರ್ಯು: ಪರ್ಯಗ್ನೌ ಕ್ರಿಯಮಾಣೇಽಪಾವ್ಯಾನಿ ಜುಹೋತಿ । ಪ್ರಜಾನಂತ: &mdash; ಶರೀರೈಸ್ಸ್ವಾಹಾ । ಪಶವ ಇದಮ್ । ಪಶುಪತೇ: ಪಶವೋ ವಿರುಪಾಸ್ಸದೃಶಾ ಉತ । ತೇಷಾಂ ಯಂ ವವ್ರಿರೇ ದೇವಾಸ್ತಗ್ಗ್ ಸ್ವರಾಡನುಮನ್ಯತಾಗ್ಗ್ ಸ್ವಾಹಾ । ಪಶುಪತಯ ಇದಮ್ । ಆಗ್ನೀಧ್ರಃ ಪ್ರತ್ಯಪಿಸೃಜ್ಯ ಉಲ್ಮುಕಂ ತ್ರಿ: ಪ್ರತಿಪರ್ಯೇತಿ । ಯೇ ಬಧ್ಯಮಾನಮನು &mdash; ಸಂವಿದಾನ: ಸ್ವಾಹಾ । ಅಗ್ನಯ ಇದಮ್ । ಪ್ರಮುಚ್ಯಮಾನೇ । ಪ್ರಮುಂಚಮಾನಾ &mdash; ಪಾಥ: ಸ್ವಾಹಾ । ದೇವೇಭ್ಯ ಇದಮ್ । ಪ್ರಣೀಯಮಾನೇ೧ ।</p>
<p>ಸಂಜ್ಞಪನಾರ್ಥಂ ಪಶೋಃ ಹರಣಮ್ :-</p>
<p>ರೇವತೀರ್ಯಜ್ಞಪತಿಂ ಪ್ರಿಯಧಾ ವಿಶತ ವಪಾಶ್ರಪಣೀಭ್ಯಾಂ ಪಶುಮನ್ವಾರಭೇತೇಽಧ್ವರ್ಯು-ರ್ಯಜಮಾನಶ್ಚ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ ಉಪಪ್ರೇಷ್ಯ ಹೋತರ್ಹವ್ಯಾ ದೇವೇಭ್ಯ: । ಪ್ರಾಸ್ಮಾ ಅಗ್ನಿಮಿತಿ ಹೋತುರಭಿಜ್ಞಾಯ ಆಹವನೀಯಾದುಲ್ಮುಕಮಾದಾಯಾಗ್ನೀಧ್ರಃ ಪೂರ್ವ: ಪ್ರತಿಪದ್ಯತೇ । ಶಮಿತಾ ಪಶುಂ ನಯತಿ । ಉರೋ ಅಂತರಿಕ್ಷ ಸಜೂರ್ದೇವೇನ ವಾತೇನಾಸ್ಯ ಹವಿಷಸ್ತ್ಮನಾ ಯಜ ಸಮಸ್ಯ ತನುವಾ ಭವ ವರ್ಷೀಯೋ ವರ್ಷೀಯಸಿ ಯಜ್ಞೇ ಯಜ್ಞಪತಿಂ ಧಾಃ ಅಂತರಾ ಚಾತ್ವಾಲೋತ್ಕರಾ-ವುದಂಚಂ ಪಶುಂ ನಯಂತಿ ಅಧ್ವರ್ಯುಯಜಮಾನಾಗ್ನೀಧ್ರಶಮಿತಾರ: । ನಾನಾ ಪ್ರಾಣೋ ಯಜಮಾನಸ್ಯ ಪಶುನಾ ಯಜ್ಞೋ ದೇವೇಭಿಸ್ಸಹ ದೇವಯಾನ: । ಜೀವಂ ದೇವಾನಾಮಪ್ಯೇತು ಪಾಥಸ್ಸತ್ಯಾಸ್ಸಂತು ಯಮಾನಸ್ಯ ಕಾಮಾ: ಅಧ್ವರ್ಯುರ್ಜಪತಿ । ಊವಧ್ಯಗೂಹಂ ಪಾರ್ಥಿವಂ ಖನತಾದಿತಿ ಹೋತುಭಿರಭಿ-ಜ್ಞಾಯೋವಧ್ಯಗೋಹಂ ಖನತಿ೨ । ಉತ್ತರೇಣ ಪಶುಮುಲ್ಮುಕಂ ನಿದಧಾತಿ । ಸ ಶಾಮಿತ್ರ: । ತಂ ದಕ್ಷಿಣೇನ ಪ್ರತ್ಯಂಚಂ ಪಶುಮವಸ್ಥಾಪ್ಯ ।</p>
<p>ಸಂಜ್ಞಪನಮ್ :-</p>
<p>ಪೃಥಿವ್ಯಾಸ್ಸಂಪೃಚ: ಪಾಹಿ ತಸ್ಯಾಧಸ್ತಾತ್ ಬರ್ಹಿರುಪಾಸ್ಯತ್ಯುಪಾಕರಣಯೋರನ್ಯತರತ್ । ತಸ್ಮಿನ್ಥ್ಸಂಜ್ಞಪ-ಯಂತಿ ಪ್ರತ್ಯಕ್ಶಿರಸಮುದೀಚೀನಪಾದಮ್ । ಅಮಾಯುಂ ಕೃಣ್ವನ್ತಂ ಸಂಜ್ಞಪಯತ ಇತ್ಯುಕ್ತ್ವಾ ಪರಾಙಾವರ್ತತೇಽಧ್ವರ್ಯು: । ಸ್ವರ್ವಿದಸಿ ಸರ್ವಿತ್ತ್ವಾ ಸ್ವರಿಹಿ ಸ್ವರ್ಮಹ್ಯಗ್ಗ್ ಸ್ವ: ಪಶುಭ್ಯೋ ಲೋಕವಿದಸಿ ಲೋಕಂ ವಿತ್ವಾ ಲೋಕಮಿಹಿ ಲೋಕಂ ಮಹ್ಯಂ ಲೋಕಂ ಪಶುಭ್ಯೋ ಗಾತುವಿದಸಿ ಗಾತುಂ ವಿತ್ವಾ ಗಾತುಮಿಹಿ ಗಾತುಂ ಮಹ್ಯಂ ಗಾತು ಪಶುಭ್ಯೋ ನಾಥವಿದಸಿ ನಾಥಂ ವಿತ್ವಾ ನಾಥಮಿಹಿ ನಾಥಂ ಮಹ್ಯಂ ನಾಥಂ ಪಶುಭ್ಯ: ॥ ನ ವಾ ಉವೇತನ್ಮ್ರಿಯಸೇ ನ ರಿಷ್ಯಸಿ ದೇವಾꣳ ಇದೇಷಿ ಪಥಿಭಿಸ್ಸುಗೇಭಿ: । ಯತ್ರ ಯನ್ತಿ ಸುಕೃತೋ ನಾಪಿ ದುಷ್ಕೃತಸ್ತತ್ರ ತ್ವಾ ದೇವಸ್ಸವಿತಾ ದಧಾತು ॥ ಆಶಾನಾಂ ತ್ವಾಶಾಪಾಲೇಭ್ಯಶ್ಚತುರ್ಭ್ಯೋ ಅಮೃತೇಭ್ಯಃ । ಇದಂ ಭೂತಸ್ಯಾಧ್ಯಕ್ಷೇಭ್ಯೋ ವಿಧೇಮ ಹವಿಷಾ ವಯಮ್ ॥ ವಿಶ್ವಾ ಆಶಾ ಮಧುನಾ ಸꣳ ಸೃಜಾಮ್ಯನಮೀವಾ ಆಪ ಓಷಧಯೋ ಭವನ್ತು । ಅಯಂ ಯಜಮಾನೋ ಮೃಧೋ ವ್ಯಸ್ಯತಾಮಗೃಭೀತಾ: ಪಶವ: ಸನ್ತು ಸರ್ವೇ ಇತ್ಯುಕ್ತ್ವಾ ಪರಾಙಾವರ್ತತೇ ಯಜಮಾನ: । ನಾನಾ ಪ್ರಾಣೋ ಯಜಮಾನಸ್ಯ ಪಶುನಾ ಯಜ್ಞೋ ದೇವೇಭಿಸ್ಸಹ ದೇವಯಾನ: । ಜೀವಂ ದೇವಾನಾಮಪ್ಯೇತು ಪಾಥಸ್ಸತ್ಯಾಸ್ಸಂತು ಯಜಮಾನಸ್ಯ ಕಾಮಾ: ಅಧ್ವರ್ಯುರ್ಜಪತಿ । ಯಾಸಾಮೂಧ-ಶ್ಚತುರ್ಬಿಲಂ ಮಧೋ: ಪೂರ್ಣಂ ಘೃತಸ್ಯ ಚ । ತಾ ನಸ್ಸಂತು ಪಯಸ್ವತೀರಸ್ಮಿನ್ ಗೋಷ್ಠೇ ವಯೋವೃಧ: । ಇಹ ಪಶವೋ ವಿಶ್ವರೂಪಾ ರಮನ್ತಾಮಸ್ಮಿನ್, ಯಜ್ಞೇ ವಿಶ್ವವಿದೋ ಘೃತಾಚೀ: । ಅಗ್ನಿಂ ಕುಲಾಯಮಭಿಸಂವಸಾನಾ ಅಸ್ಮಾꣳ ಅವನ್ತು ಪಯಸಾ ಘೃತೇನ ಪೃಷದಾಜ್ಯಮವೇಕ್ಷಮಾಣೌ ವಾಗ್ಯತಾವಾಸಾತೇ ಅಧ್ವರ್ಯುರ್ಯಜಮಾನಶ್ಚ । ಇಂದ್ರಸ್ಯ ಭಾಗಸ್ಸುವಿತೇ ದಧಾತನೇಮಂ ಯಜ್ಞಂ ಯಜಮಾನಂ ಚ ಸೂರೌ । ಯೋ ನೋ ದ್ವೇಷ್ಟ್ಯನು ತಂ ರವಸ್ವಾಽನಾಗಸೋ ಯಜಮಾನಸ್ಯ ವೀರಾ: ಇತಿ ವಾಗ್ಯತ ಏವ ಯಜಮಾನೋ ವಾಶ್ಯಮಾನೇಽವೇಕ್ಷತೇ ।</p>
<p>ಸಂಜ್ಞಪ್ತಹೋಮಃ :-</p>
<p>ಯದಸ್ಯ ಪಾರೇ ರಜಸ: ಶುಕ್ರಂ ಜ್ಯೋತಿರಜಾಯತ । ತನ್ನ: ಪರ್ಷದತಿ ದ್ವಿಷೋಽಗ್ನೇ ವೈಶ್ವಾನರ: ಸ್ವಾಹಾ । ಅಗ್ನಯೇ ವೈಶ್ವಾನರಾಯೇದಮ್ । ಯಸ್ಮಾದ್ಭೀಷಾ ವಾಶಿಷ್ಠಾಸ್ತತೋ ನೋ ಅಭಯಂ ಕೃಧಿ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡ ನಮೋ ರುದ್ರಾಯ ಮೀಢುಷೇ ಸ್ವಾಹಾ । ರುದ್ರಾಯ ಮೀಢುಷ ಇದಮ್ । ಅಪ ಉಪಸ್ಪೃಶ್ಯ । ಯ ಇದಮಕಸ್ತಸ್ಮೈ ನಮಸ್ತಸ್ಮೈ ಸ್ವಾಹಾ । ರುದ್ರಾಯ ಮೀಢುಷ ಇದಮ್ । ಅಪ ಉಪಸ್ಪೃಶ್ಯ । ಯದಸ್ಯ ಪಾರೇ&mdash; ವೈಶ್ವಾನರ: ಸ್ವಾಹಾ ॥ ಯಸ್ಮಾದ್ಭೀಷಾ ನ್ಯಷದಸ್ತತೋ ನೋ ಅಭಯಂ ಕೃಧಿ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡ ನಮೋ ರುದ್ರಾಯ ಮೀಢುಷೇ ಸ್ವಾಹಾ । ರುದ್ರಾಯ ಮೀಢುಷ ಇದಮ್ । ಅಪ ಉಪಸ್ಪೃಶ್ಯ । ಯ ಇದಮಕಃ &mdash; ತಸ್ಮೈ ಸ್ವಾಹಾ ॥ ಯದಸ್ಯ ಪಾರೇ&mdash; ವೈಶ್ವಾನರ: ಸ್ವಾಹಾ ॥ ಯಸ್ಮಾದ್ಭೀಷಾಽವೇಪಿಷ್ಠಾಸ್ತತೋ ನೋ ಅಭಯಂ ಕೃಧಿ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡ ನಮೋ ರುದ್ರಾಯ ಮೀಢುಷೇ ಸ್ವಾಹಾ । ಯ ಇದಮಕಃ &mdash; ತಸ್ಮೈ ಸ್ವಾಹಾ ॥ ಯದಸ್ಯ ಪಾರೇ&mdash; ವೈಶ್ವಾನರ: ಸ್ವಾಹಾ ॥ ಯಸ್ಮಾದ್ಭೀಷಾ ಪಲಾಯಿಷ್ಠಾಸ್ತತೋ ನೋ ಅಭಯಂ ಕೃಧಿ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ತಸ್ಮೈ ಸ್ವಾಹಾ ॥ ಯದಸ್ಯ ಪಾರೇ&mdash; ವೈಶ್ವಾನರ: ಸ್ವಾಹಾ ॥ ಯಸ್ಮಾದ್ಭೀಷಾ ಸಮಜ್ಞಾಸ್ಥಾಸ್ತತೋ ನೋ ಅಭಯಂ ಕೃಧಿ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ತಸ್ಮೈ ಸ್ವಾಹಾ ॥ ಯದಸ್ಯ ಪಾರೇ&mdash; ವೈಶ್ವಾನರ: ಸ್ವಾಹಾ ॥ ಯಸ್ಮಾದ್ಭೀಷಾ ನಿಮೇಹಸಿ ತತೋ ನೋ ಅಭಯಂ ಕೃಧಿ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯದಸ್ಯ ಪಾರೇ &mdash; ವೈಶ್ವಾನರ: ಸ್ವಾಹಾ ॥ ಯಸ್ಮಾದ್ಭೀಷಾ ಶಕೃತ್ಕರೋಷಿ ತತೋ ನೋ ಅಭಯಂ ಕೃಧಿ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ನೋಭಯತ್ರ ಯ ಇದಮಕ: । ಭೂರ್ಭುವಸ್ಸುವ: ಸ್ವಾಹಾ । ಪ್ರಜಾಪತಯ ಇದಮ್ । ಯತ್ಪಶುರ್ಮಾಯುಮಕೃತೋರೋ ವಾ ಪದ್ಭಿರಾಹತೇ । ಅಗ್ನಿರ್ಮಾ ತಸ್ಮಾದೇನಸೋ ವಿಶ್ವಾನ್ಮುಂಚತ್ವꣳಹಸಸ್ಸ್ವಾಹಾ । ಅಗ್ನಯ ಇದಮ್ । ಸಂಜ್ಞಪ್ತೇ ಸಂಜ್ಞಪ್ತಹೋಮಂ ಜುಹೋತಿ ।</p>
<p>ವಪೋದ್ಧರಣಾರ್ಥಂ ಗಮನಂ, ಆಪ್ಯಾಯನಂ ಚ :-</p>
<p>ನಿಷ್ಟಪ್ತꣳ ರಕ್ಷೋ ನಿಷ್ಟಪ್ತೋಽಘಶꣳಸ: ಸಪ್ಲಕ್ಷಶಾಖೇ ವಪಾಶ್ರಪಣ್ಯಾಹವನೀಯೇ ಪ್ರತಿತಪ್ಯ । ಶಮಿತಾರ ಉಪೇತನ ಯಜ್ಞಂ ದೇವೇಭಿರಿನ್ವಿತಮ್ । ಪಾಶಾತ್ಪಶುಂ ಪ್ರಮುಂಚತ ಬಂಧಾದ್ಯಜ್ಞಪತಿಂ ಪರಿ ವಪಾಶ್ರಪಣೀಭ್ಯಾಂ ಪಶುಮುಪೇತೋಽಧ್ವರ್ಯುರ್ಯಜಮಾನಶ್ಚ । ಅದಿತಿ: ಪಾಶಂ ಪ್ರಮುಮೋಕ್ತ್ವೇತನ್ನಮ: ಪಶುಭ್ಯ: ಪಶುಪತಯೇ ಕರೋಮಿ ಅಧ್ವರ್ಯು: ಪಶೋ: ಪಾಶಂ ಪ್ರಮುಂಚತಿ । ಸಂವೇಷ್ಟ್ಯ ರಶನಾಂ ಗ್ರೀವಾಸು ನಿಧಾಯೈಕಶೂಲಯೋಪಸಜ್ಯ । ಅರಾತೀಯನ್ತಮಧರಂ ಕೃಣೋಮಿ ಚಾತ್ವಾಲಮುದಸ್ಯತಿ । ತತ: ಪ್ರತಿಪ್ರಸ್ಥಾತಾ ಪತ್ನೀಮುದಾನಯತಿ । ನಮಸ್ತ ಆತಾನ ಪತ್ನ್ಯಾದಿತ್ಯಮುಪತಿಷ್ಠತೇ । ಅನರ್ವಾ ಪ್ರೇಹಿ ಘೃತಸ್ಯ ಕುಲ್ಯಾಮನು ಸಹ ಪ್ರಜಯಾ ಸಹ ರಾಯಸ್ಪೋಷೇಣ ಪ್ರಾಚೀಮುದಾನಯತಿ । ಆಪೋ ದೇವೀಃ ಶುದ್ಧಾಯುವ: ಶುದ್ಧಾ ಯೂಯಂ ದೇವಾꣳ ಊಢ್ವꣳ ಶುದ್ಧಾ ವಯಂ ಪರಿವಿಷ್ಟಾ: ಪರಿವೇಷ್ಟಾರೋ ವೋ ಭೂಯಾಸ್ಮ ಚಾತ್ವಾಲೇ ಪತ್ನ್ಯಪೋವಮೃಶತಿ, ಋತ್ವಿಜೋ ಯಜಮಾನಶ್ಚ । ಅದ್ಭಿ: ಪಶೋ: ಸರ್ವಾನ್ಪ್ರಾಣಾನಾಪ್ಯಾಯಯತಿ । ಸರ್ವಾಣ್ಯಂಗಾನ್ಯಧ್ವರ್ಯುರಭಿಷಿಂಚತಿ ಪತ್ನ್ಯಾಪ್ಯಾಯಯತ್ಯೇ-ತದ್ವಾ ವಿಪರೀತಮ್ । ವಾಕ್ತ ಆಪ್ಯಾಯತಾಮ್ । ಶಮದ್ಭ್ಯ: । ಪ್ರಾಣಾಸ್ತ ಆಪ್ಯಾಯತಾಮ್ । ಶಮದ್ಭ್ಯ: । ಚಕ್ಷುಸ್ತ ಆಪ್ಯಾಯತಾಮ್ । ಶಮದ್ಭ್ಯ: । ಶ್ರೋತ್ರಂ ತ ಆಪ್ಯಾಯತಾಮ್ । ಶಮದ್ಭ್ಯ: । ಯಥಾಲಿಂಗಮಾಪ್ಯಾಯಯತಿ । ಯಾ ತೇ ಪ್ರಾಣಾನ್ ಚ್ಛುಗ್ಜಗಾಮ ಯಾ ಚಕ್ಷುರ್ಯಾ ಶ್ರೋತ್ರಂ ಯತ್ತೇ ಕ್ರೂರಂ ಯದಾಸ್ಥಿತಂ ತತ್ತ ಆಪ್ಯಾಯತಾಂ ತತ್ತ ಏತೇನ ಶುನ್ಧತಾಮ್ । ಶಮದ್ಭ್ಯ: । ಹೃದಯದೇಶಮ್ । ನಾಭಿಸ್ತ ಆಪ್ಯಾಯತಾಮ್ । ಶಮದ್ಭ್ಯ: ನಾಭಿಮ್ । ಪಾಯುಸ್ತ ಆಪ್ಯಾಯತಾಮ್ । ಶಮದ್ಭ್ಯ: ಪಾಯುಮ್ । ಮೇಢ್ರಂ ತ ಆಪ್ಯಾಯತಾಮ್ । ಶಮದ್ಭ್ಯ: ಮೇಢ್ರಮ್ । ಪಾದಾನೇಕೀಕೃತ್ಯ । ಶುದ್ಧಾಶ್ಚರಿತ್ರಾಶ್ಶಮದ್ಭ್ಯ: ಪಾದಾನ್ । ಏಕೈಕಮಾಪ್ಯಾಯ್ಯ ಜಪತಿ ಶಮದ್ಭ್ಯ ಇತಿ, ಪುರಾ ಸ್ತೋಕಾನಾಂ ಭೂಮೇಃ ಪ್ರಾಪಣಾತ್ । ಶಮೋಷಧೀಭ್ಯಃ ಶಂ ಪೃಥಿವ್ಯೈ ಶಮಹೋಭ್ಯಾಂ ಭೂಮ್ಯಾಂ ಶೇಷಂ ನಿನೀಯ । ಪಶುಮುತ್ತಾನಂ ನಿಪಾತ್ಯ । ಓಷಧೇ ತ್ರಾಯಸ್ವೈನಂ ಉಪಾಕರಣಾಯೋರವಶಿಷ್ಟಮ್ । ದಕ್ಷಿಣೇನ ನಾಭಿಮನ್ತರ್ಧಾಯ । ಸ್ವಧೀತೇ ಮೈನꣳ ಹಿꣳಸೀ: ಸ್ವಧಿತಿನಾ ಪಾರ್ಶ್ವತಸ್ತಿರ್ಯಗಾಚ್ಛ್ಯತಿ । ಬರ್ಹಿಷೋಗ್ರಂ ಸವ್ಯೇನ ಪಾಣಿನಾದತ್ತೇ । ಅಥ ಮಧ್ಯಂ ಯತ ಆಚ್ಛ್ಯತಿ ತದುಭಯತೋ ಲೋಹಿತೇನಾಙ್ತ್ವಾ । ರಕ್ಷಸಾಂ ಭಾಗೋಽಸಿ ಉತ್ತರಮಪರಮವಾನ್ತರದೇಶಂ ನಿರಸ್ಯ । ರಕ್ಷೋಭ್ಯ ಇದಮ್ । ಅಪ ಉಪಸ್ಪೃಶ್ಯ । ಇದಮಹꣳ ರಕ್ಷೋವಬಾಧ ಇದಮಹꣳ ರಕ್ಷೋಽಧಮಂ ತಮೋ ನಯಾಮಿ ಯೋಸ್ಮಾನ್ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮ ಇದಮೇನಮಧಮಂ ತಮೋ ನಯಾಮಿ ಅಥೈನತ್ಸವ್ಯೇನ ಪದಾಧಿತಿಷ್ಠತಿ ।</p>
<p>ವಪೋದ್ಧರಣಮ್ :-</p>
<p>ಇಷೇ ತ್ವಾ ವಪಾಮುತ್ಖಿದ್ಯ । ಘೃತೇನ ದ್ಯಾವಾಪೃಥಿವೀ ಪ್ರೋರ್ಣ್ವಾಥಾಂ ವಪಯಾ ದ್ವಿಶೂಲಾಂ ಪ್ರಚ್ಛಾದ್ಯ । ಊರ್ಜೇ ತ್ವಾ ತನಿಷ್ಠೇಽನ್ತತ ಏಕಶೂಲಯೋಪತೃಣತ್ತಿ । ದೇವೇಭ್ಯ: ಕಲ್ಪಸ್ವ ಅಭಿಮಂತ್ರ್ಯ । ದೇವೇಭ್ಯಶ್ಶುನ್ಧಸ್ವ ಅದ್ಭಿರವೋಕ್ಷ್ಯ । ದೇವೇಭ್ಯಶ್ಶುಮ್ಭಸ್ವ ಸ್ವಧಿತಿನಾ ವಪಾಂ ನಿಮೃಜ್ಯ । ಅಚ್ಛಿನ್ನೋ ರಾಯಸ್ಸುವೀರ ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಾಮುತ್ಕೃನ್ತಾಮಿ ಉತ್ಕೃನ್ತತಿ । ಅಪ ಉಪಸ್ಪೃಶ್ಯ । ಮುಷ್ಟಿನಾ ಶಮಿತಾ ವಪೋದ್ಧರಣಮಪಿಧಾಯಾಸ್ತ ಆ ವಪಯಾ ಹೋಮಾತ್ । ಪ್ರತ್ಯುಷ್ಟꣳ ರಕ್ಷ: ಪ್ರತ್ಯುಷ್ಟಾ ಅರಾತಯ: ಶಾಮಿತ್ರೇ ವಪಾಂ ಪ್ರತಿತಪ್ಯ । ನಮಸ್ಸೂರ್ಯಸ್ಯ ಸಂದೃಶೇ ಆದಿತ್ಯಮುಪಸ್ಥಾಯ । ಉರ್ವನ್ತರಿಕ್ಷಮನ್ವಿಹಿ ಅಭಿಪ್ರವ್ರಜತಿ । ಉಲ್ಮುಕೈಕದೇಶಮಾದಾಯಾಗ್ನೀಧ್ರಃ ಪೂರ್ವಃ ಪ್ರತಿಪದ್ಯತೇ । ವಪಾಶ್ರಪಣೀ ಪುನರನ್ವಾರಭತೇ ಯಜಮಾನ: । ಆಗ್ನೀಧ್ರಃ ಉಲ್ಮುಕೈಕದೇಶಮಾಹವನೀಯೇ ಪ್ರತ್ಯಪಿಸೃಜತಿ ।</p>
<p>ವಪಾಯಾಃ ಶ್ರಪಣಂ, ಆಸಾದನಂ ಚ :-</p>
<p>ಅಧ್ವರ್ಯುಃ ನಿರ್ದಗ್ಧꣳ ರಕ್ಷೋ ನಿರ್ದಗ್ಧಾ ಅರಾತಯ: ಆಹವನೀಯಸ್ಯಾಂತಮೇಽಙ್ಗಾರೇ ವಪಾಂ ನಿಕೂಡ್ಯಾಂತರಾ ಯೂಪಮಾಹನೀಯಂ ಚ ದಕ್ಷಿಣಾಽತಿಹೃತ್ಯ ಪ್ರತಿಪ್ರಸ್ಥಾತ್ರೇ ಪ್ರಯಚ್ಛತಿ । ತಾಂ ದಕ್ಷಿಣತ ಆಸೀನ: ಪ್ರತಿಪಸ್ಥಾತಾ ಆಹವನಿಯೇ ಶ್ರಪಯತಿ । ವಾಯೋ ವೀಹಿ ಸ್ತೋಕಾನಾಂ ಬರ್ಹಿಷೋಽಗ್ರಮಧಸ್ತಾ-ದ್ವಪಾಯಾ ಉಪಾಸ್ಯತಿ । ತ್ವಾಮು ತೇ ದಧಿರೇ ಹವ್ಯವಾಹꣳ ಶೃತಙ್ಕರ್ತಾರಮುತ ಯಜ್ಞಿಯಂ ಚ । ಅಗ್ನೇ ಸದಕ್ಷಸ್ಸತನುರ್ಹಿ ಭೂತ್ವಾಥ ಹವ್ಯಾ ಜಾತವೇದೋ ಜುಷಸ್ವ ಸ್ವಾಹಾ ಸ್ರುವೇಣ ವಪಾಮಭಿ ಜುಹೋತಿ । ಅಗ್ನಯೇ ಜಾತವೇದಸ ಇದಮ್ । ಪ್ರಾದುರ್ಭೂತೇಷು ಸ್ತೋಕೇಷು ಸ್ತೋಕೇಭ್ಯೋಽನುಬ್ರೂ೩ಹಿ ಸಂಪ್ರೇಷ್ಯತಿ । ಅಲೋಹಿನೀಂ ಸುಶೃತಾಂ ಕೃತ್ವಾ ಯಸ್ತ ಅತ್ಮೇತ್ಯಭಿಘಾರ್ಯ । ದೃꣳಹೇತ್ಯುದ್ವಾಸ್ಯ । ಸುಪಿಪ್ಪಲಾ ಓಷಧೀ: ಕೃಧಿ ದಕ್ಷಿಣಸ್ಯಾಂ ವೇದಿಶ್ರೋಣ್ಯಾಂ ಬರ್ಹಿಷಿ ಪ್ಲಕ್ಷಶಾಖಾಯಾಮಾಸಾದ್ಯ । ಪ್ರಯುತಾ ದ್ವೇಷಾꣳಸಿ ವಪಾ ಶ್ರಪಣೀ ಪ್ರವೃಹ್ಯ । ತೂಷ್ಣೀಂ ನಿಧಾಯ । ಇಯಮಿನ್ದ್ರಿಯ &mdash; ಶೃತಂ ಮಯಿ ಶ್ರಯತಾಮ್ । ಅಯಂ ಯಜ್ಞೋ ಮಮಾಗ್ನೇ ಪಂಚಹೋತಾ ಇತ್ಯಾಸನ್ನಾಭಿಮರ್ಶನಮ್ ।</p>
<p>ಏಕಾದಶಮಪ್ರಯಾಜಾ, ಆಜ್ಯಭಾಗೌ, ವಪಾಹವನಂ ಚ :-</p>
<p>ಘೃತವತಿ ಶಬ್ದೇ ಜುಹೂಪಭೃತಾವಾದಾಯ ದಕ್ಷಿಣಾತಿಕ್ರಮ್ಯಾಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ ಸ್ವಾಹಾಕೃತೀಭ್ಯ: ಪ್ರೇಷ್ಯ ವಷಟ್ಕೃತೇ ಜುಹೋತಿ । ಯಜಮಾನ: । ಪೃಥಿವೀ ಹೋತಾ । ಅಗ್ನಯ ಇದಮ್ । ಹೇಮನ್ತಶಿಶಿರಾವೃತೂನಾಂ ಪ್ರೀಣಾಮಿ । ಅಧ್ವರ್ಯು: ಪ್ರತ್ಯಾಕ್ರಮ್ಯ ಶೇಷೇಣ ಧ್ರೌವಮಭಿಘಾರ್ಯ ಪೃಷದಾಜ್ಯ-ದ್ವಯಮಭಿಘಾರಯತ್ಯಥ ವಪಾಮ್ । ನೋಪಭೃತಮ್ । ಆಜ್ಯಭಾಗೌ ಯಜತಿ । ಅಗ್ನಯ ಆಜ್ಯಸ್ಯಾಽನುಬ್ರೂ೩ಹಿ । ಅಗ್ನಯ ಆಜ್ಯಸ್ಯ ಪ್ರೇಷ್ಯ । ಅಗ್ನಯ ಇದಮ್ । ಅಗ್ನಿನಾ ಯಜ್ಞ: । ಸೋಮಾಯಾಜ್ಯಸ್ಯಾಽ-ನುಬ್ರೂ೩ಹಿ । ಸೋಮಾಯಾಜ್ಯಸ್ಯ ಪ್ರೇಷ್ಯ । ಸೋಮಾಯೇದಮ್ । ಸೋಮೇನ ಯಜ್ಞ: । ಪ್ರತ್ಯಾಕ್ರಮ್ಯ । ಸ್ವಾಹಾ ದೇವೇಭ್ಯ: । ದೇವೇಭ್ಯ ಇದಮ್ । ಪೂರ್ವಂ ಪರಿವಪ್ಯಂ ಹುತ್ವಾ ಜುಹ್ವಾಮುಪಸ್ತೀರ್ಯ । ಸ್ರುವೇಣ ಹಿರಣ್ಯಶಕಲಮಾದಾಯ ತೇನೈವ ಕೃತ್ಸ್ನಾಂ ವಪಾಮಾದಾಯ ಹಿರಣ್ಯಶಕಲಮುಪರಿಷ್ಟಾತ್ಕೃತ್ವಾಭಿಘಾರಯತಿ । ಏವಂ ಪಂಚಾವತ್ತಾ ಭವತಿ । ಚತುರವತ್ತಿನೋಽಪಿ ಪಂಚಾವತ್ತತೈವ ಸ್ಯಾತ್ । ಇಂದ್ರಾಗ್ನಿಭ್ಯಾಂ ಛಾಗಸ್ಯ ವಪಾಯಾ ಮೇದಸೋಽನುಬ್ರೂ೩ಹಿ । ಇಂದ್ರಾಗ್ನಿಭ್ಯಾಂ ಛಾಗಸ್ಯ ವಪಾಯಾ ಮೇದಸ: ಪ್ರೇಷ್ಯ ಇತಿ ಸಂಪ್ರೇಷ್ಯತಿ । ಜಾತವೇದೋ ವಪಯಾ ಗಚ್ಛ ದೇವಾನ್ತ್ವꣳ ಹಿ ಹೋತಾ ಪ್ರಥಮೋ ಬಭೂಥ । ಘೃತೇನ ತ್ವಂ ತನುವೋ ವರ್ಧಯಸ್ವ ಸ್ವಾಹಾಕೃತꣳ ಹವಿರದನ್ತು ದೇವಾಸ್ಸ್ವಾಹಾ ವಷಟ್ಕೃತೇ ಜುಹೋತಿ । ಇಂದ್ರಾಗ್ನಿಭ್ಯಾಮಿದಮ್ । ಇಂದ್ರಾಗ್ನಿಯೋರಹಂ ದೇವಯಜ್ಯಯೇಂದ್ರಿಯಾವೀ ಭೂಯಾಸಮ್ । ಜೇಮಾನಂ ಮಹಿಮಾನಂ ಇತಿ ವಾ । ಪ್ರತ್ಯಾಕ್ರಮ್ಯ । ದೇವೇಭ್ಯಸ್ಸ್ವಾಹಾ । ದೇವೇಭ್ಯ ಇದಮ್ । ಉತ್ತರಂ ಪರಿವಪ್ಯꣳ ಹುತ್ವಾ ವಪೋದ್ಧರಣಮಭಿಘಾರಯತ್ಯುತ್ತರತಸ್ತಿಷ್ಠನ್ । ಸ್ವಾಹೋರ್ಧ್ವ ನಭಸಂ ಮಾರುತಂ ಗಚ್ಛತಮ್ ಪ್ರತಿಪಸ್ಥಾತಾಽಹವನೀಯೇ ವಪಾಶ್ರಪಣೀಂ ಪ್ರಾಚೀಂ ದ್ವಿಶೂಲಾಂ ಪ್ರತೀಚೀಮೇಕಶೂಲಾಂ ಕೃತ್ವಾ ಪ್ರಹರತಿ । ಊರ್ಧ್ವ ನಭಸೇ ಮಾರುತಾಯೇದಮ್ । ಅಥೈನೇ ಅಧ್ವರ್ಯುಃ ಸಂಸ್ರಾವೇಣಾಭಿ ಜುಹೋತಿ । ಪ್ರಜಾಪತಯೇ ಸ್ವಾಹಾ । ಪ್ರಜಾಪತಯ ಇದಮ್ । ಪ್ರಸ್ತರಾದನ್ಯತ್ರ ಸ್ರುಚೋಸ್ಸಾದನಮ್ । ಅತ್ರ ಯಜಮಾನೋ ವರಂ ದದಾತ್ಯನಡ್ವಾಹಂ ತಿಸ್ರೋ ವಾ ಧೇನೂಃ ತಿಸ್ರೋ ವಾ ದಕ್ಷಿಣಾಃ೧ । ಅಂತರ್ವೇದಿ ವರಂ ನಿಧಾಯ ಬ್ರಹ್ಮನ್ ಬ್ರಹ್ಮಾಸೀತ್ಯಾದಿ । ಯಜಮಾನಃ - ಬ್ರಧ್ನಪಿನ್ವಸ್ವ, ಸಹಸ್ರಧಾರ ಉತ್ಸೋ ಅಕ್ಷೀಯಮಾಣಃ &mdash; ತೇನ ವರೇಣಾತಿತರಾಣಿ ಮೃತ್ಯುಮ್ । ಅಹಿಂಸಂತಃ ಯಥಾಭಾಗಂ ಪ್ರತಿಗೃಹ್ಣೀಧ್ವಮ್ । ರುದ್ರಾಯ ಗಾಂ ಇತಿ</p>
<p>ಪ್ರತಿಗ್ರಹಃ ।</p>
<p>ವಪಾಮಾರ್ಜನಮ್ :-</p>
<p>ಸಮುತ್ಕ್ರಮ್ಯ ಸಹಪತ್ನೀಕಾ: ಪಂಚಭಿಶ್ಚಾತ್ವಾಲೇ ಮಾರ್ಜಯನ್ತೇ ಆಪೋ ಹಿ ಷ್ಠೇತಿ ತಿಸೃಭಿ: । ಇದಮಾಪ: ಪ್ರವಹತಾವದ್ಯಂ ಚ ಮಲಂ ಚ ಯತ್ । ಯದ್ವಾಭಿದುದ್ರೋಹಾನೃತಂ ಯದ್ವಾ ಶೇಪೇ ಅಭೀರುಣಮ್ । ಆಪೋ ಮಾ ತಸ್ಮಾದೇನಸೋ ವಿಶ್ವಾನ್ಮುಂಚತ್ತ್ವꣳಹಸ: । ನಿರ್ಮಾ ಮುಂಚಾಮಿ ಶಪಥಾನ್ನಿರ್ಮಾ ವರುಣಾದಧಿ । ನಿರ್ಮಾ ಯಮಸ್ಯ ಪಡ್ಬೀಶಾತ್ಸರ್ವಸ್ಮಾದ್ದೇವಕಿಲ್ಬಿಷಾದಥೋ ಮನುಷ್ಯಕಿಲ್ಬಿಷಾತ್ ಹುತಾಯಾಂ ವಪಾಯಾಂ ಮಾರ್ಜಯಿತ್ವಾ ।</p>
<p>ಪಶುಪುರೋಡಾಶಸ್ಯ ನಿರ್ವಾಪಃ :-</p>
<p>ಪಶುಪುರೋಡಾಶಸ್ಯ ಪಾತ್ರಸಂಸಾದನಾದಿ ಕರ್ಮ ಪ್ರತಿಪದ್ಯತೇ । ಏಕಾದಶ ಕಪಾಲಾನಿ ಶೂರ್ಪಂ ಚ ದ್ವಂದ್ವಮ್ । ಕೃಷ್ಣಾಜಿನಾದ್ಯುಪಲಾನ್ತಮ್ । ಪುರತ: ಪಾತ್ರೀಂ ಪ್ರಾಶಿತ್ರಹರಣಂ ವಿಭಕ್ತ ವೇದಾಗ್ರಾಣಿ ಮದಂತ್ಯರ್ಥಂ ಮೇಕ್ಷಣಮುಪವೇಷಮುತ್ಪವನಾರ್ಥಪಾತ್ರಂ ತೃಣಂ ಚ । ಪವಿತ್ರೇ ಕೃತ್ವಾ ಯಜಮಾನ ವಾಚಂ ಯಚ್ಛ । ನ ಯಜ್ಞ ಯೋಗ: । ನಿರ್ವಪಣಕಾಲೇ ವ್ರೀಹಿಮಯಂ ಪುರೋಡಾಶಂ ನಿರ್ವಪತ್ಯೇಕಾದಶಕಪಾಲಂ ದ್ವಾದಶಕಪಾಲಂ ವಾ । ಯದ್ದೇವತ: ಪಶುಸ್ತದ್ದೇವತೋ ಭವತಿ । ಇಂದ್ರಾಗ್ನಿಭ್ಯಾಂ ಜುಷ್ಟಂ ನಿರ್ವಪಾಮಿ । ಇಂದ್ರಾಗ್ನೀ ಹವ್ಯꣳ ರಕ್ಷೇಥಾಂ । ಇಂದ್ರಾಗ್ನಿಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ । ಸರ್ವಾಭಿರದ್ಭಿಸ್ತ್ರಿ: ಪ್ರೋಕ್ಷತಿ । ಹವಿಷ್ಕೃತಾ ವಾಚಂ ವಿಸೃಜ್ಯ ।</p>
<p>ಅಂಗಾನಾಂ ಉದ್ಧರಣಂ ಶ್ರಪಣಂ ಚ :-</p>
<p>ಪಶುಂ ವಿಶಾಸ್ತಿ । ಗುದಂ ಮಾ ನಿರ್ವ್ಲೇಷೀರ್ವನಿಷ್ಠುಂ ಮಾ ನಿರ್ವ್ಲೇಷೀ: ಸಂಪ್ರೇಷ್ಯತಿ । ಹೃದಯಾದ್ಯುದ್ಧರಣಮ್ । ಹೃದಯಂ ಜಿಹ್ವಾ ವಕ್ಷೋ ಯಕೃದ್ವೃಕ್ಯೌ ಸವ್ಯಂ ದೋರುಭೇ ಪಾರ್ಶ್ವೇ ದಕ್ಷಿಣಾ ಶ್ರೋಣಿರ್ಗುದತೃತೀಯಮಿತಿ ದೈವತಾನಿ । ದಕ್ಷಿಣಂ ದೋಃ ಸವ್ಯಾಃ ಶ್ರೋಣಿರ್ಗುದತೃತೀಯಮಿತಿ ಸೌವಿಷ್ಟಕೃತಾನಿ । ಕ್ಲೋಮಾನಂ ಪ್ಲೀಹಾನಂ ಪುರೀತತಂ ವನಿಷ್ಠುಮಧ್ಯೂಧ್ನೀಂ ಮೇದೋ ಜಾಘನೀಮಿತ್ಯುದ್ಧರತಿ । ಹೃದಯಶೂಲꣳ ಶಾಖಾಪವಿತ್ರಮುಪವೇಷಂ ಕುಂಭೀಂ ಚ ನಿಷ್ಟಪ್ತꣳ ರಕ್ಷೋ ನಿಷ್ಟಪ್ತೋಽಘಶꣳಸಃ ಶಾಮಿತ್ರೇ ಪ್ರತಿತಪ್ಯ । ಧೃಷ್ಟಿರಸಿ ಇತ್ಯುಪವೇಷಾದಾನಾದಿ । ಉದಕ್ ಶಾಖಾ ಪವಿತ್ರಮತ್ಯಾದಧಾತೀತ್ಯನ್ತಂ ಕೃತ್ವಾ, ಸವ್ಯೇನ ಶಾಖಾ ಪವಿತ್ರಮನ್ವಾರಭ್ಯ । ದೇವಸ್ತ್ವಾ ಸವಿತಾ ಪುನತ್ವಿತಿ ಸಕಲ ಮಾಂಸಜಾತಂ ಕುಂಭ್ಯಾಂ ಪ್ರಕ್ಷಿಪತಿ । ದೇವಸ್ತ್ವಾ ಸವಿತೇತಿ ಶೂಲೇ ಪ್ರಣೀಕ್ಷ್ಯ ಹೃದಯಂ ಶಾಮಿತ್ರೇ ಶ್ರಪಯತಿ ।</p>
<p>ಪುರೋಡಾಶಕರಣಾತ್ಪ್ರಚರಣಾಂತಮ್ :-</p>
<p>ಅವರಕ್ಷೋ ದಿವ ಇತ್ಯವಹನನಾದಿ ಕರ್ಮ ಪ್ರತಿಪದ್ಯತೇ । ಇಂದ್ರಾಗ್ನಿಭ್ಯಾಂ ಜುಷ್ಟಮಧಿವಪಾಮಿ ।</p>
<p>ಕಪಾಲಾನಾಮುಪಧಾನಕಾಲೇಽಷ್ಟಾವುಪಧಾಯ ತೂಷ್ಣೀಂ ತ್ರೀಣಿ । ಇಂದ್ರಾಗ್ನಿಭ್ಯಾಂ ಜುಷ್ಟꣳ ಸಂವಪಾಮಿ । ಅನ್ಯಾ ಆಪೋ ಯಜುಷೋತ್ಪೂಯ । ಸಮಾಪೋ ಅದ್ಭಿ: । ಆಪ್ಯಲೇಪಂ ಬರ್ಹಿಷಿ ನಿನೀಯ । ಘೃತಾಗೇಹ್ಯಗ್ನಿಸ್ತ್ವಾಹ್ವಯತಿ ದೇವಯಜ್ಯಾಯೈ । ಪ್ರತ್ಯುಷ್ಟꣳ ರಕ್ಷ: ಪ್ರತ್ಯುಷ್ಟಾ ಅರಾತಯ: । ಅನಿಶಿತಮಸಿ ಸಪತ್ನಕ್ಷಯಣಮ್ । ರೂಪಂ ವರ್ಣಮ್ ಇತ್ಯನ್ಯೈಃ ದರ್ಭೈಃ । ಅಗ್ನೇಸ್ತ್ವಾ ತೇಜಿಷ್ಠೇನ । ಅಯಂ ಪ್ರಾಣಶ್ಚೇತಿ ಪ್ರಸ್ತರೇ ಪವಿತ್ರೇಽಪಿಸೃಜ್ಯ । ಇದಮಹꣳ ಸೇನಾಯಾ ಇತ್ಯಾದಿ । ತೂಷ್ಣೀಮಭಿಘಾರ್ಯ । ಪ್ರಿಯೇಣೇತ್ಯಾಸಾದಯತಿ । ಅಯಂ ಯಜ್ಞೋ, ಮಮಾಗ್ನೇ ಪಂಚಹೋತೇತ್ಯಾಸನ್ನಾಭಿಮರ್ಶನಮ್ । ಅತ್ರ ವಿರಮೇದಾ ಪಶುಶ್ರಪಣಾತ್ । ಶೃತೇ ಪಶೌ ಪುನಃ ಪಂಚಹೋತಾ ಜುಹ್ವಾಮುಪಸ್ತೀರ್ಯೇತ್ಯಾದಿ । ಇಂದ್ರಾಗ್ನಿಭ್ಯಾಂ ಪುರೋಡಾಶಸ್ಯಾಽನುಬ್ರೂ೩ಹಿ । ಇಂದ್ರಾಗ್ನಿಭ್ಯಾಂ ಪುರೋಡಾಶಸ್ಯ ಪ್ರೇಷ್ಯ । ಇಂದ್ರಾಗ್ನಿಭ್ಯಾಮಿದಮ್ । ಇಂದ್ರಾಗ್ನಿಯೋರಹಂ ದೇವಯಜ್ಯೇಯೇಂದ್ರಿಯಾವ್ಯನ್ನಾದೋ ಭೂಯಾಸಮ್ । ನ ಪಾರ್ವಣ ನಾರಿಷ್ಠಾ: । ಸ್ವಿಷ್ಟಕೃತಿ ಅಗ್ನಯೇಽನುಬ್ರೂ೩ಹಿ । ಅಗ್ನಯೇ ಪ್ರೇಷ್ಯ । ಅಗ್ನಯ ಇದಮ್ । ಅಗ್ನೇರಹಂ ದೇವಯಜ್ಯಯಾ-ಯುಷ್ಮಾನ್ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಪ್ರತ್ಯಾಕ್ರಮ್ಯ । ಪ್ರಾಶಿತ್ರಮವದಾಯೇಡಾಮ್ । ನ ಯಜಮಾನ ಭಾಗಮ್ । ಉಪಹೂತಾಂ ಮೈತ್ರಾವರುಣಷಷ್ಠಾ ಭಕ್ಷಯಿತ್ವಾ ಪೂರ್ವವತ್ಪ್ರಸ್ತರೇ ಮಾರ್ಜಯಿತ್ವಾ ।</p>
<p>ಶಾಮಿತ್ರಸಂವಾದಃ :-</p>
<p>ಸ್ರುವೇಣ ಪೃಷದಾಜ್ಯಸ್ಯೋಪಹತ್ಯ ವೇದೇನೋಪಯಮ್ಯ । ಶೃತꣳ ಹವೀ೩ಶ್ಶಮಿತ: ಇತಿ ಪೃಚ್ಛತಿ । ಶೃತಂ ಇತೀತರ: ಪ್ರತ್ಯಾಹ । ಪೂಷಾ ಮಾ ಪಶುಪಾ: ಪಾತು ಪ್ರಥಮೇಽಭಿಪ್ರವ್ರಜತಿ । ಅರ್ಧಾಧ್ವೇ ದ್ವಿತೀಯಂ ಪೃಚ್ಛತಿ ಶೃತꣳ ಹವೀ೩ಶ್ಶಮಿತ: । ಶೃತಮ್ । ಪೂಷಾ ಮಾ ಪಥಿಪಾ: ಪಾತು । ಕುಂಭೀಂ ಪ್ರಾಪ್ಯ ತೃತೀಯಂ ಪೃಚ್ಛತಿ ಶೃತꣳ ಹವೀ೩ಶ್ಶಮಿತ: । ಶೃತಮ್ । ಶೂಲಾತ್ಪ್ರವೃಹ್ಯ ಹೃದಯಂ ಕುಂಭ್ಯಾಮವಧಾಯ । ಪೂಷಾ ಮಾಽಧಿಪಾ: ಪಾತು । ಉತ್ತರತೋ ಗತ್ವಾ । ಸನ್ತೇ ಮನಸಾ ಮನಸ್ಸಂ ಪ್ರಾಣೇನ ಪ್ರಾಣೋ ಜುಷ್ಟಂ ದೇವೇಭ್ಯೋ ಹವ್ಯಂ ಘೃತವತ್ಸ್ವಾಹೇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಮಭಿಘಾರಯಾಮಿ ಪೃಷದಾಜ್ಯೇನ ಹೃದಯಮಭಿಘಾರಯತಿ । ಯಸ್ತ ಆತ್ಮಾ&mdash; ಮಹ್ಯಮ್ । ಆಜ್ಯೇನ ಪಶುಮಭಿಘಾರಯತಿ । ಸ್ವಾಹೋಷ್ಮಣೋ ವ್ಯಥಿಷ್ಯೈ ಉದ್ಯಂತಮೂಷ್ಮಾಣಮನುಮಂತ್ರಯತೇ । ದೃꣳಹೇತಿ ಕುಂಭೀಮುದ್ವಾಸ್ಯ ಪಶುಂ ಹರನ್ ಪಾರ್ಶ್ವತೋ ಹೃದಯ ಶೂಲಂ ಧಾರಯನ್ನನುಪಸ್ಪೃಶನ್ನಾತ್ಮಾನಮಿತರಾಂಶ್ಚ । ಅನ್ತರಾ ಯೂಪಮಾಹವನೀಯಂ ಚ ದಕ್ಷಿಣಾತಿಹೃತ್ಯಾಗ್ನಿರ್ಹೋತೇತಿ ಪಂಚಹೋತ್ರಾ ದಕ್ಷಿಣಸ್ಯಾಂ ವೇದಿಶ್ರೋಣ್ಯಾಮಾಸಾದಯತಿ । ಯಜಮಾನ: - ಇದಮಿಂದ್ರಯಂ, ಅಯಂ ಯಜ್ಞೋ, ಮಮಾಗ್ನೇ, ಪಂಚಹೋತೇತ್ಯಾಸನ್ನಾಭಿಮರ್ಶನಂ ಕರೋತಿ ।</p>
<p>ಹೋಮಾರ್ಥಂ ಅಂಗಾವದಾನಂ, ವಸಾಗ್ರಹಣಂ ಚ :-</p>
<p>ಅಧ್ವರ್ಯು: - ಚತಸೃಷೂಪಸ್ತೃಣೀತೇ ಜುಹೂಪಭೃತೋರ್ವಸಾಹೋಮಹವನ್ಯಾಂ ಸಮವತ್ತಧಾನ್ಯಾಮಿತಿ</p>
<p>। ಜುಹೂಪಭೃತೋರ್ಹಿರಣ್ಯಶಕಲಾವವಧಾಯ ಬರ್ಹಿಷಿ ಪ್ಲಕ್ಷಶಾಖಾಯಾಮವದಾನಾನ್ಯವದ್ಯನ್ ಸಂಪ್ರೇಷ್ಯತಿ ಮನೋತಾಯೈ ಹವಿಷೋಽವದೀಯಮಾನಸ್ಯಾನುಬ್ರೂ೩ಹಿ । ಯಜಮಾನ: - ಪಂಚಹೋತಾರಂ ವದೇತ್ । ಹೃದಯಾದ್ವೃಕ್ಯಾಚ್ಚ ಮೇದೋ ಗೃಹೀತ್ವಾನ್ಯತ್ರ ನಿಧಾಯ ಸ್ವಧಿತೇರಕ್ತಯಾ ಧಾರಯಾ ಮಾ ಭೇರ್ಮಾ ಸಂವಿಕ್ಥಾ ಇತಿ ಹೃದಯಸ್ಯಾವದಾಯ ಸ್ವಧಿತಿನೈವ ಹರತಿ । ತತೋ ದ್ವಿತೀಯಾದ್ಯವದಾನಮ್ । ಅಥ ಜಿಹ್ವಾಯಾ ಅಥ ವಕ್ಷಸ ಇತ್ಯಾದಿ । ಯಥೋದ್ಧೃತಾನಾಂ ದೈವತಾನಾಂ ದ್ವಿರ್ದ್ವಿರವದಾಯ ಜುಹ್ವಾಮವದಧಾತಿ । ಗುದಂ ತ್ರೈಧಂ ವಿಭಜ್ಯ ಸ್ಥವಿಮದುಪಯಡ್ಭ್ಯೋ ನಿಧಾಯ ಮಧ್ಯಮಂ ದ್ವೈಧಂ ವಿಭಜ್ಯ ದೈವತೇಷ್ವವದಧಾತಿ ಅಣಿಮತ್ಸೌವಿಷ್ಟಕೃತೇಷು । ದಕ್ಷಿಣಂ ದೋ: ಸವ್ಯಾ ಶ್ರೋಣಿರ್ಗುದತೃತೀಯಮಿತಿ ಸೌವಿಷ್ಟಕೃತಾನಿ ತೂಷ್ಣೀಮಭಿಘಾರ್ಯ ಸಕೃತ್ಸಕೃದವದಾಯೋಪಭೃತ್ಯವದಧಾತಿ । ತ್ರೇಧಾ ಮೇಧೋಽವದ್ಯತಿ ದ್ವಿಭಾಗಂ ಸ್ರುಚೋಸ್ತೃತೀಯಂ ಸಮವತ್ತಧಾನ್ಯಾಮ್ । ಯೂಷೇ ಮೇದೋಽವಧಾಯ ಮೇದಸಾ ಸ್ರುಚೌ ಪ್ರಾವೃತ್ಯ ಹಿರಣ್ಯಶಕಲಮುಪರಿಷ್ಟಾತ್ಕೃತ್ವಾಽಭಿಘಾರಯತಿ । ಸಮವತ್ತಧಾನ್ಯಾಂ ತೂಷ್ಣೀಂ ಷಡಾದ್ಯಾನೀಡಾಮವದ್ಯತಿ ವನಿಷ್ಠುಂ ಸಪ್ತಮಮ್ । ವೃಕ್ಯಾಂತಂ ತೂಷ್ಣೀಮ್ । ನ ಸುರೂಪ ವರ್ಷ ವರ್ಣ: । ಅನಸ್ಥಿಭಿರಿಡಾಂ ವರ್ಧಯತಿ । ಕ್ಲೋಮಾನಂ ಪ್ಲೀಹಾನಂ ಪುರೀತತಂ ಇತ್ಯನ್ವವಧಾಯ ಮೇದಸಾ ಪ್ರಾವೃತ್ಯ ಯೂಷ್ಣೋಪಸಿಚ್ಯಾಭಿಘಾರಯತಿ । ಅಪಾಂ ತ್ವೌಷಧೀನಾꣳ ರಸಂ ಗೃಹ್ಣಾಮಿ ವಸಾಹೋಮಹವನ್ಯಾಂ ವಸಾಹೋಮಂ ಗೃಹ್ಣಾತಿ । ಸ್ವಧಿತಿನಾ ಧಾರಾಂ ಛಿನತ್ತಿ ಸವ್ಯೇನ । ದ್ವಿ: ಪಂಚಾವತ್ತಿನ: ಅಪ ಉಪಸ್ಪೃಶ್ಯ । ಅಭಿಘಾರ್ಯ । ಶ್ರೀರಸ್ಯಗ್ನಿಸ್ತ್ವಾ ಶ್ರೀಣಾತ್ವಾಪಸ್ಸಮರಿಣನ್ ಸ್ವಧಿತಿನಾ ವಸಾಹೋಮಂ ಪ್ರಯೌತಿ । ವಾತಸ್ಯ ತ್ವಾ ಧ್ರಜ್ಯೈ ಪೂಷ್ಣೋರಗ್ಗ್ಹ್ಯಾ ಅಪಾಮೋಷಧೀನಾꣳ ರೋಹಿಷ್ಯೈ ತೇನಾಪಿದಧಾತಿ । ಐಂದ್ರ: ಪ್ರಾಣೋ ಅಂಗೇಅಂಗೇ ನಿ ದೇಧ್ಯದೈಂದ್ರೋಽಪಾನೋ ಅಂಗೇಅಂಗೇ ವಿ ಬೋಭುವದ್ದೇವತ್ವಷ್ಟರ್ಭೂರಿ ತೇ ಸꣳ ಸಮೇತು ವಿಷುರೂಪಾ ಯತ್ಸಲಕ್ಷ್ಮಾಣೋ ಭವಥ ದೇವತ್ರಾ ಯಂತಮವಸೇ ಸಖಾಯೋಽನು ತ್ವಾ ಮಾತಾ ಪಿತರೋ ಮದನ್ತು ಅನವದಾನೀಯಾ-ನ್ಯಂಗಾನಿ ಶೃತೈಸ್ಸನ್ನಿಧಾಯ ಸಂಮೃಶತಿ ।</p>
<p>ಹವಿಃ ಪ್ರಚಾರಃ, ವಸಾಹೋಮಶ್ಚ :-</p>
<p>ಅಥ ಹವಿಷಾ ಪ್ರಚರತಿ । ಇಂದ್ರಾಗ್ನಿಭ್ಯಾಂ ಛಾಗಸ್ಯ ಹವಿಷೋಽನುಬ್ರೂ೩ಹಿ । ಇಂದ್ರಾಗ್ನಿಭ್ಯಾಂ ಛಾಗಸ್ಯ ಹವಿಷ: ಪ್ರೇಷ್ಯ ಸಂಪ್ರೇಷ್ಯತಿ । ಯಾಜ್ಯಾಯಾ ಅರ್ಧರ್ಚೇ ಪ್ರತಿಪ್ರಸ್ಥಾತಾ ವಸಾಹೋಮಂ ಜುಹೋತಿ ಘೃತಂ ಘೃತಪಾವಾನ: ಪಿಬತ ವಸಾಂ ವಸಾಪಾವಾನ: ಪಿಬತಾಂತರಿಕ್ಷಸ್ಯ ಹವಿರಸಿ ಸ್ವಾಹಾ ತ್ವಾಂತರಿಕ್ಷಾಯ ಸ್ವಾಹಾ । ಅಂತರಿಕ್ಷಾಯೇದಮ್ । ದಿಶಸ್ಸ್ವಾಹಾ । ದಿಗ್ಭ್ಯ ಇದಮ್ । ಪ್ರದಿಶಸ್ಸ್ವಾಹಾ । ಪ್ರದಿಗ್ಭ್ಯ ಇದಮ್ । ಆದಿಶಸ್ಸ್ವಾಹಾ । ಆದಿಗ್ಭ್ಯ ಇದಮ್ । ವಿದಿಶಸ್ಸ್ವಾಹಾ । ವಿದಿಗ್ಭ್ಯ ಇದಮ್ । ಪ್ರತಿದಿಶಂ ಜುಹೋತಿ । ಉದ್ದಿಶಸ್ಸ್ವಾಹಾ । ಉದ್ದಿಗ್ಭ್ಯ ಇದಮ್ । ಮಧ್ಯೇ । ಸ್ವಾಹಾ ದಿಗ್ಭ್ಯ: । ದಿಗ್ಭ್ಯ ಇದಮ್ । ಪಶ್ಚಾದಾರಭ್ಯ ಪ್ರಾಂಚꣳ ಹುತ್ವಾ । ನಮೋ ದಿಗ್ಭ್ಯ: ಇತ್ಯುಪತಿಷ್ಠತೇ । ವಷಟ್ಕೃತೇ ಜುಹೋತಿ । ಇಂದ್ರಾಗ್ನಿಭ್ಯಾಮಿದಮ್ । ಇಂದ್ರಾಗ್ನಿಯೋರಹಂ ದೇವಯಜ್ಯಯೇನ್ದ್ರಿಯಾವೀ ಭೂಯಾಸಮ್ । ಜೇಮಾನಮಿತಿ ವಾ । ಪ್ರತ್ಯಾಕ್ರಮ್ಯ ನಾರಿಷ್ಠಾನ್ ಹುತ್ವಾ । ಜುಹ್ವಾಮುಪಸ್ತೀರ್ಯ । ಸಕೃತ್ಪೃಷದಾಜ್ಯಸ್ಯೋಪಹತ್ಯ ದ್ವಿರಭಿಘಾರ್ಯ । ತ್ರಿಃ ಪಂಚಾವತ್ತಿನ: । ವನಸ್ಪತಯೇಽನುಬ್ರೂ೩ಹಿ । ವನಸ್ಪತಯೇ ಪ್ರೇಷ್ಯ । ವನಸ್ಪತಯ ಇದಮ್ । ವನಸ್ಪತೇರಹಂ ದೇವಯಜ್ಯಯಾಽಽಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ತತ್ರಸ್ಥ ಏವೋಪರ್ಯಾಹವನೀಯೇ ಜುಹ್ವಾಮೌಪಭೃತಾನಿ ವಿಪರ್ಯಸ್ಯನ್ನಾಹ । ಅಗ್ನಯೇ ಸ್ವಿಷ್ಟಕೃತೇಽನುಬ್ರೂ೩ಹಿ ।ಅಗ್ನಯೇ ಸ್ವಿಷ್ಟಕೃತೇ ಪ್ರೇಷ್ಯ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಅಗ್ನೇಸ್ಸ್ವಿಷ್ಟಕೃತೋಽಹಂ ದೇವಯಜ್ಯಯಾಽಽಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಪ್ರತ್ಯಾಕ್ರಮ್ಯ ಜುಹ್ವಾಮಪ ಆನೀಯ । ವೈಶ್ವಾನರೇ ಹವಿಃ । ಆಯತನೇ ಸ್ರುಚೌ ಸಾದಯಿತ್ವಾ ।</p>
<p>ಹವಿಷಃ ಇಡಾಭಕ್ಷಣಮ್ :-</p>
<p>ಪರ್ವಾಂಜನಾದಿ । ಮೇದ ಉಪಸ್ತೀರ್ಯ । ಮೇದಸಾಭಿಘಾರಯತಿ । ಉಪಹೂತಾಂ ಮೈತ್ರಾವರುಣಷಷ್ಠಾ ಭಕ್ಷಯನ್ತಿ । ಪ್ರತಿಪ್ರಸ್ಥಾತಾ ಸಪ್ತಮಃ । ವನಿಷ್ಠುಮಗ್ನೀಧೇ ಷಡವತ್ತಂ ಸಂಪಾದಯತಿ । ತಮಾಗ್ನೀಧ್ರ: ಇಡಾವದ್ಭಕ್ಷಯತಿ । ಅಧ್ಯೂಧ್ನೀಂ ಹೋತ್ರೇ ಹರತಿ ।</p>
<p>ಅನೂಯಾಜಾ ಉಪಯಡ್ಢೋಮಶ್ಚ :-</p>
<p>ಅಗ್ನೀದೌಪಯಜಾನಙ್ಗಾರಾನಾಹರೋಪಯಷ್ಟರುಪಸೀದ ಬ್ರಹ್ಮನ್ ಪ್ರಸ್ಥಾಸ್ಯಾಮಸ್ಸಮಿಧಮಾಧಾಯೇತ್ಯಾದಿ ಸಂಪ್ರೇಷ್ಯತಿ । ಆಗ್ನೀಧ್ರಃ ಶಾಮಿತ್ರಾದಂಗಾರಾನಾಹೃತ್ಯೋತ್ತರಸ್ಯಾಂ ವೇದಿಶ್ರೋಣ್ಯಾಂ ನಿಧಾಯ ತಸ್ಯ ಪಶ್ಚಾತ್ಪ್ರತಿ-ಪ್ರಸ್ಥಾತೋಪವಿಶತಿ । ಬ್ರಹ್ಮಾ ದೇವಸವಿತರಿತ್ಯಾದಿ । ಅಧ್ವರ್ಯುಃ ಇಧ್ಮಸನ್ನಹನಪ್ರಹರಣಾಂತೇ ಪೃಷದಾಜ್ಯಂ ಜುಹ್ವಾಮಾನೀಯ ಪೃಷದಾಜ್ಯಧಾನೀಮುಪಭೃತಂ ಕೃತ್ವಾ ತೇನೈಕಾದಶಾನೂಯಾಜಾನ್ ಯಜತಿ । ದೇವೇಭ್ಯಃ ಪ್ರೇಷ್ಯೇತಿ ಪ್ರಥಮಂ ಸಂಪ್ರೇಷ್ಯತಿ । ಪ್ರೇಷ್ಯ ಪ್ರೇಷ್ಯೇತೀತರಾನ್ । ಪಂಚಮಪ್ರಭೃತಿಷು ದಶಮವರ್ಜಿತೇಷು ಮೈತ್ರಾವರುಣೇನ ಸಹ ಯಜೇತಿ ಬ್ರೂಯಾತ್ । ಆದ್ಯಾಂಶ್ಚತುರೋ ದಶಮಂ ಚ ಪೂರ್ವಾರ್ಧೇ ಸಮಿಧಿ ಜುಹೋತಿ । ಪಂಚಮಪ್ರಭೃತಿ ಚತುರೋ ಮಧ್ಯೇ, ನವಮೈಕಾದಶೇ ಪಶ್ಚಾರ್ಧೇ ಹುತ್ವೇತರಾವನುಸಂಭಿನತ್ತಿ । ಪ್ರತಿಪ್ರಸ್ಥಾತಾ ಗುದಕಾಂಡಮೇಕಾದಶಧಾ ತಿರ್ಯಕ್ಛಿತ್ವಾ ಅಸಂಭಿನ್ದನ್ನಪರ್ಯಾವರ್ತಯನ್ ಅನೂಯಾಜಾನಾಂ ವಷಟ್ಕೃತೇ ವಷಟ್ಕೃತೇ ಏಕೈಕಂ ಗುದಕಾಂಡಂ ಹಸ್ತೇನ ಜುಹೋತಿ ಸಮುದ್ರಂ ಗಚ್ಛ ಸ್ವಾಹೇತ್ಯೇತೈಃ ಪ್ರತಿಮಂತ್ರಂ । ಸಮುದ್ರಂ ಗಚ್ಛ ಸ್ವಾಹಾ । ಅಂತರಿಕ್ಷಂ ಗಚ್ಛ ಸ್ವಾಹಾ । ದೇವꣳ ಸವಿತಾರಂ ಗಚ್ಛ ಸ್ವಾಹಾ । ಅಹೋರಾತ್ರೇ ಗಚ್ಛ ಸ್ವಾಹಾ । ಮಿತ್ರಾವರುಣೌ ಗಚ್ಛ ಸ್ವಾಹಾ । ಸೋಮಂ ಗಚ್ಛ ಸ್ವಾಹಾ । ಯಜ್ಞಂ ಗಚ್ಛ ಸ್ವಾಹಾ । ಛಂದಾꣳಸಿ ಗಚ್ಛ ಸ್ವಾಹಾ । ದ್ಯಾವಾಪೃಥಿವೀ ಗಚ್ಛ ಸ್ವಾಹಾ । ನಭೋ ದಿವ್ಯಂ ಗಚ್ಛ ಸ್ವಾಹಾ । ಅಗ್ನಿಂ ವೈಶ್ವಾನರಂ ಗಚ್ಛ ಸ್ವಾಹಾ । ಯಜಮಾನಃ - ಅಗ್ನಯ ಇದಂ, ಸಮುದ್ರಾಯೇದಂ, ಬರ್ಹಿಷೋಽಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಅಗ್ನಯ ಇದಂ , ಅಂತರಿಕ್ಷಾಯೇದಂ ದ್ವಾರಾಮಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಅಗ್ನಯ ಇದಂ, ದೇವಾಯ ಸವಿತ್ರ ಇದಂ, ಉಷಾಸಾನಕ್ತಯೋರಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಅಗ್ನಯ ಇದಂ, ಅಹೋರಾತ್ರಾಭ್ಯಾಂ ಇದಂ, ಜೋಷ್ಟ್ರ್ಯೋರಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಅಗ್ನಯ ಇದಂ, ಮಿತ್ರಾವರುಣಾಭ್ಯಾಮಿದಂ, ಊರ್ಜಾಹುತ್ಯೋರಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ಅಗ್ನಯ ಇದಂ, ಸೋಮಾಯೇದಂ, ದೈವ್ಯಯೋರ್ಹೋತ್ರೋರಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ಅಗ್ನಯ ಇದಂ , ಯಜ್ಞಾಯೇದಂ ತಿಸೃಣಾಂ ತಿಸೃಣಾಂ ದೇವೀನಾಮಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ಅಗ್ನಯ ಇದಂ, ಛಂದೋಭ್ಯ ಇದಂ ನರಾಶꣳಸಸ್ಯಾಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ಅಗ್ನಯ ಇದಂ ದ್ಯಾವಾಪೃಥಿವೀಭ್ಯಾಮಿದಂ ವನಸ್ಪತೇರಹಂ ದೇವಯಜ್ಯಯಾಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಅಗ್ನಯ ಇದಂ, ನಭಸೇ ದಿವ್ಯಾಯೇದಂ ಬರ್ಹಿಷೋ ವಾರಿತೀನಾಮಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಅಗ್ನಯ ಇದಂ, ಅಗ್ನಯೇ ವೈಶ್ವಾನರಾಯೇದಂ, ಅಗ್ನೇಸ್ಸ್ವಿಷ್ಟಕೃತೋಽಹಂ ದೇವಯಜ್ಯಯಾಽಽಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಪ್ರತಿಪ್ರಸ್ಥಾತಾ ಅದ್ಭ್ಯಸ್ತ್ವೌಷಧೀಭ್ಯಃ ಬರ್ಹಿಷಿ ಲೇಪಂ ನಿಮೃಜ್ಯ । ಮನೋ ಮೇ ಹಾರ್ದಿ ಯಚ್ಛ ತನೂಂ ತ್ವಚಂ ಪುತ್ರಂ ನಪ್ತಾರಮಶೀಯ ಜಪತಿ ।</p>
<p>ಸ್ವರುಹೋಮಃ, ಸೂಕ್ತವಾಕಃ, ಶಂಯುವಾಕಶ್ಚ :-</p>
<p>ಅಧ್ವರ್ಯುಃ :- ಪ್ರತ್ಯಾಕ್ರಮ್ಯ ಜುಹ್ವಾꣳ ಸ್ವರುಮವಧಾಯಾನೂಯಾಜಾಂತೇ ಜುಹೋತಿ । ದ್ಯಾಂ ತೇ ಧೂಮೋ ಗಚ್ಛತ್ವಂತರಿಕ್ಷಮರ್ಚಿಃ ಪೃಥಿವೀಂ ಭಸ್ಮನಾ ಪೃಣಸ್ವ ಸ್ವಾಹಾ । ಸ್ವರವ ಇದಮ್ । ಆಯತನೇ ಸ್ರುಚೌ ಸಾದಯಿತ್ವಾ । ವಾಜವತೀಭ್ಯಾಮಿತ್ಯಾದಿ । ಜೂಹೂದ್ವಯಮುಪಭೃತದ್ವಯಂ ಚ ಕರೋತಿ । ಜುಹ್ವೈವ ಪರಿಧ್ಯಂಜನಮ್ । ಪ್ರಸ್ತರಂ ದ್ವಯೋರ್ದ್ವಯೋರನಕ್ತಿ । ಜುಹ್ವಾಮೇವ ಪ್ರತಿಷ್ಠಾಪ್ಯಾಶ್ರಾವ್ಯ ಪ್ರತ್ಯಾಶ್ರಾವಿತೇ ಅಗ್ನಿಮದ್ಯ ಹೋತಾರಮಿತಿ ಸೂಕ್ತವಾಕಪ್ರೈಷಂ ಮೈತ್ರಾವರುಣೋ ಬ್ರೂಯಾತ್ । ಅಗ್ನೇರಹಮ್ । ಸೋಮಸ್ಯಾಹಮ್ । ಇಂದ್ರಾಗ್ನಿಯೋರಹಮ್ । ವನಸ್ಪತೇರಹಮ್ । ಅಗ್ನೇಸ್ಸ್ವಿಷ್ಟಕೃತೋಽಹಮಿತ್ಯಾದಿ । ಜೂಹೂದ್ವಯೇನೋಪಭೃತದ್ವಯೇನ ಚ ಸಂಸ್ರಾವಹೋಮಃ ।</p>
<p>ಪತ್ನೀಸಂಯಾಜಾಃ :-</p>
<p>ಅಗ್ನೇರ್ವೋಪನ್ನಗೃಹಸ್ಯ ಸದಸಿ ಸಾದಯಾಮಿ ಸುಮ್ನಾಯ ಸುಮ್ನಿನೀಸ್ಸುಮ್ನೇ ಮಾ ಧತ್ತ ಧುರಿ ಧುರ್ಯೌ ಪಾತ ಸ್ಫ್ಯೇ ಸ್ರುಚಸ್ಸಾದಯೇತ್ । ದಕ್ಷಿಣೇನ ವಿಹಾರಂ ಜಾಘನೀಂ ಹೃತ್ವಾಜ್ಯೇನ ಸೋಮತ್ವಷ್ಟಾರಾವಿಷ್ಟ್ವಾ ಜುಹ್ವಾಮುಪಸ್ತೀರ್ಯ ಉತ್ತನಾಯೈ ಜಾಘನ್ಯೈ ದೇವಾನಾಂ ಪತ್ನೀಭ್ಯೋಽವದ್ಯತಿ । ನೀಚ್ಯಾ ಅಗ್ನಯೇ ಗೃಹಪತಯೇ । ಉತ್ತಾನಾಯೈ ಹೋತ್ರೇ ಇಡಾಮವದ್ಯತಿ । ನೀಚ್ಯಾ ಅಗ್ನೀಧೇ । ತಾಂ ಪತ್ನ್ಯೈ ಪ್ರಯಚ್ಛತಿ । ತಾಂ ಸಾಧ್ವರ್ಯವೇಽನ್ಯಸ್ಮೈ ವಾ ಬ್ರಾಹ್ಮಣಾಯ । ಬಾಹುಂ ಶಮಿತ್ರೇ । ತಂ ಸ ಬ್ರಾಹ್ಮಣಾಯ ಯದ್ಯಬ್ರಾಹ್ಮಣೋ ಭವತಿ । ಸಂ ಪತ್ನೀಯꣳ ಹುತ್ವಾ ಯಾ ಸರಸ್ವತೀ ಇತ್ಯಾದಿ ತಿಸ್ರೋ ಜುಹೋತಿ ।</p>
<p>ಪ್ರಾಯಶ್ಚಿತ್ತಾನಿ, ಸಮಿಷ್ಟಯಜೂಂಷಿ ಚ :-</p>
<p>ಯಥೇತಮಾಹವನೀಯಂ ಗತ್ವಾ ಬ್ರಹ್ಮಪ್ರತಿಷ್ಠೇತ್ಯಾದಿ ಸರ್ವ ಪ್ರಾಯಶ್ಚಿತ್ತಂ ಹುತ್ವಾ ತ್ರೀಣಿ ಸಮಿಷ್ಟಯಜೂಂಷಿ ಜುಹೋತಿ । ಯಜ್ಞ ಯಜ್ಞಂ ಗಚ್ಛ ಯಜ್ಞಪತಿಂ ಗಚ್ಛ ಸ್ವಾಂ ಯೋನಿಂ ಗಚ್ಛ ಸ್ವಾಹಾ । ಯಜ್ಞಾಯೇದಮ್ । ಏಷ ತೇ ಯಜ್ಞೋ ಯಜ್ಞಪತೇ ಸಹ ಸೂಕ್ತವಾಕಸ್ಸುವೀರಸ್ಸ್ವಾಹಾ । ಯಜ್ಞಪತಯ ಇದಮ್ । ದೇವಾ ಗಾತುವಿದೋ ಗಾತುಂ ವಿತ್ವಾ ಗಾತುಮಿತ ಮನಸಸ್ಪತ ಇಮಂ ನೋ ದೇವ ದೇವೇಷು ಯಜ್ಞಗ್ಗ್ ಸ್ವಾಹಾ ವಾಚಿ ಸ್ವಾಹಾ ವಾತೇ ಧಾಸ್ಸ್ವಾಹಾ । ದೇವೇಭ್ಯೋ ಗಾತುವಿದ್ಭ್ಯ ಇತ್ಯಾದಿ । ಅಭಿಸ್ತೃಣೀಹಿ । ಯಂ ದೇವಾ ಮನುಷ್ಯೇಷು ।</p>
<p>ಹೃದಯಶೂಲೋದ್ವಾಸನಂ, ಸಮಿದಾಧಾನಮುಪಸ್ಥಾನಂ ಚ :-</p>
<p>ಅನುಪಸ್ಪೃಶನ್ ಹೃದಯಶೂಲಮುದಙ್ಪರೇತ್ಯಾಸಂಚರೇಽಪ ಉಪ ನಿನೀಯ ಶುಷ್ಕಾರ್ದ್ರಯೋಃ ಸಂಧಾವು-ದ್ವಾಸಯತಿ ಶುಗಸಿ ತಂ ಪಾಪ್ಮಾನಮಭಿ ಶೋಚ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ । ಸುಮಿತ್ರಾನ ಆಪ ಓಷಧಯಸ್ಸಂತು ದುರ್ಮಿತ್ರಾಸ್ತಸ್ಮೈ ಭೂಯಾಸುರ್ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ತಸ್ಮಿನ್ ಸಹಪತ್ನೀಕಾ ಮಾರ್ಜಯಿತ್ವಾ । ಧಾಮ್ನೋ ಧಾಮ್ನೋ ರಾಜನ್ನಿತೋ ವರುಣ ನೋ ಮುಂಚ ಯದಾಪೋ ಅಘ್ನಿಯಾ ವರುಣೇತಿ ಶಪಾಮಹೇ ತತೋ ವರುಣ ನೋ ಮುಂಚ ॥ ಉದುತ್ತಮಂ ವರುಣ ಪಾಶಮಸ್ಮದವಾಧಮಂ ವಿ ಮಧ್ಯಮಗ್ಗ್ ಶ್ರಥಾಯ । ಅಥಾ ವಯಮಾದಿತ್ಯ ವ್ರತೇ ತವಾನಾಗಸೋ ಅದಿತಯೇ ಸ್ಯಾಮ ಆದಿತ್ಯಮುಪಸ್ಥಾಯ । ಏಧೋಽಸ್ಯೇ-ಧಿಷೀಮಹಿ । ಸಮಿದಸಿ । ತೇಜೋಽಸಿ ತೇಜೋ ಮಯಿ ಧೇಹಿ । ಆಹವನೀಯೇ ತಿಸ್ರಸ್ಸಮಿಧ ಆಧಾಯ । ಅಪೋ ಅನ್ವಚಾರಿಷꣳ ರಸೇನ ಸಮಸೃಕ್ಷ್ಮಹಿ । ಪಯಸ್ವಾꣳ ಅಗ್ನ ಆಗಮಂ ತಮ್ಮಾ ಸꣳಸೃಜ ವರ್ಚಸಾ ಉಪತಿಷ್ಠಂತೇ । ಆಗ್ನೀಧ್ರಃ ಶುಗಸೀತ್ಯಾದಿ । ಬ್ರಹ್ಮಾ ಅಯಾಡಗ್ನಿರಿತ್ಯುಪಸ್ಥಾಯ ಯಥೇತಂ ಪ್ರತಿ ನಿಷ್ಕಾಮತಿ । ಯಜಮಾನಃ । ಅಗ್ನಿನಾ ದೇವೇನೇತ್ಯಾದಿ ಗೋಮಜ್ಜಪಾನ್ತೇ ।</p>
<p>ಯೂಪೋಪಸ್ಥಾನಂ, ವಿಷ್ಣೋಃಕ್ರಮಣಂ, ಕರ್ಮಸಮಾಪನಂ ಚ :-</p>
<p>ನಮಃ ಸ್ವರುಭ್ಯಃ ಸನ್ನಾನ್ಮಾವಗಾತಾತ್ಪಶ್ಚಾದ್ದಘ್ವಾನ್ನಂ ಭೂಯಾಸಮ್ । ಶೃಙ್ಗಾಣೀವೇಚ್ಛೃಂಗಿಣಾꣳ ಸಂದದೃಶ್ರಿರೇ ಚಷಾಲವಂತಸ್ಸ್ವರವಃ ಪೃಥಿವ್ಯಾಮ್ । ತೇ ದೇವಾಸಸ್ಸ್ವರವಸ್ತಸ್ಥಿವಾꣳಸೋ ನಮಸ್ಸಖಿಭ್ಯಸ್ಸನ್ನಾನ್ಮಾವಗಾತ । ಆಶಾಸಾನಸ್ಸುವೀರ್ಯꣳ ರಾಯಸ್ಪೋಷಗ್ಗ್ ಸ್ವಶ್ವಿಯಮ್ । ಬೃಹಸ್ಪತಿನಾ ರಾಯಾಸ್ಸ್ವಗಾಕೃತೋ ಮಹ್ಯಂ ಯಜಮಾನಾಯ ತಿಷ್ಠ ಯೂಪಮುಪಸ್ಥಾಯ । ವಾಯವೇಷ ತೇ ವಾಯೋ ಇತಿ ಜಪತಿ । ಯಜ್ಞ ಶಂ ಚ ಮ ಇತಿ ಜಪತಿ । ವೃಷ್ಟಿರಸಿ । ಬ್ರಾಹ್ಮಣಾಗ್ಸ್ತರ್ಪಯತ ವೈ । ಪ್ರಾಜಾಹಿತಂ ಸಮಾರೋಪ್ಯ ಗಚ್ಛತಿ । ಸಂತಿಷ್ಠತೇ ಪಶುಬಂಧಃ ।</p>
<p>॥ ಇತಿ ನಿರೂಢಪಶುಬಂಧಪ್ರಯೋಗಃ ॥</p>
<p></p>
<p>॥ ಅಗ್ನಿಷ್ಟೋಮಪ್ರಯೋಗಃ ॥</p>
<p>॥ ಅಥ ಪ್ರಥಮೋಽಧ್ಯಾಯಃ ॥</p>
<p>ಸೋಮಸಂಕಲ್ಪಃ :-
ಅಥ ಸೋಮೇನ ಯಕ್ಷ್ಯಮಾಣೋ ಬ್ರಾಹ್ಮಣಾನಾರ್ಷೇಯಾನೃತ್ವಿಜೋ ವೃಣೀತೇ । ಯೂನಸ್ಸ್ಥವಿರಾನ್ ವಾ ಅನೂಚಾನಾನೂರ್ಧ್ವವಾಚೋಽನಂಗಹೀನಾನ್ । ತೇಭ್ಯಸ್ಸೋಮಂ ಪ್ರಾಹ । ವಸಂತೇಽಮಾವಾಸ್ಯಾಯಾಂ ಪೌರ್ಣಮಾಸ್ಯಾಂ ವಾ ಸುತ್ಯಾ ಯಥಾ ಸ್ಯಾತ್ತಥೋಪಕ್ರಮಃ ಕರ್ತವ್ಯಃ । ಪ್ರಥಮಸೋಮೇ೧ :- ಅಪರೇಣ ಗಾರ್ಹಪತ್ಯಂ ದರ್ಭೇಷ್ವಾಸೀನೋ ದರ್ಭಾನ್ ಧಾರಯಮಾಣಃ । ಪವಿತ್ರಪಾಣಿಃ ಪತ್ನ್ಯಾ ಸಹ ಪ್ರಾಣಾನಾಯಮ್ಯ ಸಂಕಲ್ಪಂ ಕರೋತಿ । ತ್ರಿಪುರುಷ ಸೋಮಪೀಥವಿಚ್ಛೇದನ ಸಂಧಾನಾರ್ಥಂ ಐಂದ್ರಾಗ್ನಪಶುಂ ದೌರ್ಬ್ರಾಹ್ಮಣ್ಯ ನಿರ್ಹರಣಾರ್ಥಂ ಆಶ್ವಿನಂ ಪಶುಂ ಅಗ್ನೀಷೋಮೀಯೇನ ಪಶುನಾ ಸಹೋಪಾಲಂಭ್ಯೌ ಕುರ್ವನ್ ಸೋಮೇನ ಯಕ್ಷ್ಯೇ । ಜ್ಯೋತಿಷ್ಟೋಮೇನಾಗ್ನಿಷ್ಟೋಮೇನ ರಥಂತರೇಣ ಸಾಮ್ನಾ ದ್ವಾದಶಶತದಕ್ಷಿಣೇನ ಸಪ್ರವರ್ಗ್ಯೇಣ ತೇನ ಪರಮೇಶ್ವರಂ ಪ್ರೀಣಯಾನಿ । ಏಕಾ ದೀಕ್ಷಾಪಕ್ಷೇ ಏಕಾದಶ್ಯಾಮುಪಕ್ರಮಃ । ತಿಸ್ರೋ ದೀಕ್ಷಾಪಕ್ಷೇ ನವಮ್ಯಾಮುಪಕ್ರಮಃ । ಯಸ್ಯ ಪಿತ್ರಾದಯಃ ಇಷ್ಟಪ್ರಥಮಯಜ್ಞಾಸ್ಸ ಐಂದ್ರಾಗ್ನೇನೇಷ್ಟ್ವಾಥ ಸೋಮೇನ ಯಜೇತ । ಅಪಿ ವಾ ಅಗ್ನೀಷೋಮೀಯೇನ ಸಹೋಪಾಲಂಭ್ಯಂ ಕುರ್ಯಾತ್ । ಅಥ ಸಂಕಲ್ಪಃ । ಪ್ರಾತರಗ್ನಿಹೋತ್ರಂ ಹುತ್ವಾ ಅಪರೇಣ ಗಾರ್ಹಪತ್ಯಂ ದರ್ಭೇಷ್ವಾಸೀನೋ ದರ್ಭಾನ್ ಧಾರಯಮಾಣಃ । ಪವಿತ್ರಪಾಣಿಃ ಪತ್ನ್ಯಾ ಸಹ ಪ್ರಾಣಾನಾಯಮ್ಯ, ದೇಶಕಾಲೌ ಸಂಕೀರ್ತ್ಯ ಮಮೋಪಾತ್ತ &mdash; ಸೋಮೇನ ಯಕ್ಷ್ಯೇ ಜ್ಯೋತಿಷ್ಟೋಮೇನಾಗ್ನಿಷ್ಟೋಮೇನ ರಥಂತರೇಣ ಸಾಮ್ನಾ ದ್ವಾದಶಶತದಕ್ಷಿಣೇನ ಸಪ್ರವರ್ಗ್ಯೇಣ ತೇನ ಪರಮೇಶ್ವರಂ ಪ್ರೀಣಯಾನಿ । ವಿದ್ಯುದಸಿ ವಿದ್ಯ ಮೇ ಪಾಪ್ಮಾನಮೃತಾತ್ಸತ್ಯಮುಪೈಮಿ ಯಕ್ಷ್ಯಮಾಣೋಽಪ ಉಪಸ್ಪೃಶತಿ ।</p>
<p>ಸೋಮಪ್ರವಾಕ ವರಣಂ, ಋತ್ವಿಗ್ಭ್ಯಃ ಸೋಮನಿವೇದನಂ ಚ :-</p>
<p>ಅಸ್ಮಿನ್ ಜ್ಯೋತಿಷ್ಟೋಮೇಽಗ್ನಿಷ್ಟೋಮೇ ಸೋಮೇ ಸೋಮಪ್ರವಾಕಂ ತ್ವಾಂ ವೃಣೀಮಹೇ ಇತಿ ವೃತ್ವಾ ವೃತೋಽಸ್ಮಿ ಕರಿಷ್ಯಾಮೀತಿ ಸೋಮಪ್ರವಾಕಃ । ಮಧುಪರ್ಕಾದಿಭಿರಭ್ಯರ್ಚ್ಯ । ಸೋಮಪ್ರವಾಕ ಸೋಮಂ ಮೇ ಪ್ರಬ್ರೂಹಿ ಋತ್ವಿಗ್ಭ್ಯ ಇತ್ಯಾಹ । ಕೇಭ್ಯ ಇತಿ ಸೋಮಪ್ರವಾಕೇನೋಕ್ತೇ । ಯಜಮಾನಃ :- ವಿಷ್ಣುಶರ್ಮಾದಿಭ್ಯ ಇತ್ಯಾಹ । ಅಥ ಸೋಮಪ್ರವಾಕಃ ಪ್ರಥಮಮಧ್ವರ್ಯುಗೃಹಂ ಗತ್ವಾ ಯಜ್ಞಶರ್ಮಣಸ್ಸೋಮೋ ಭವಿಷ್ಯತಿ ತತ್ರ ಭವತಾ ಆಧ್ವರ್ಯವಂ ಕರ್ತವ್ಯಮಿತ್ಯಾಹ । ಅಧ್ವರ್ಯುಸ್ತಂ ಪೃಚ್ಛತಿ ಕ ಋತ್ವಿಜ ಇತಿ । ಆಧಾನಾದಿಷು ಕರ್ಮಸು ದೇವದತ್ತಾದಯ ಇತ್ಯಾಹ ಸೋಮಪ್ರವಾಕಃ । ಪುನಶ್ಚ ಕೇ ಯಾಜಯಂತಿ ಇತಿ ಪೃಚ್ಛತಿ । ತೇ ಚಾನ್ಯೇ ಚ ಇತ್ಯಾಹ । ಅಧ್ವರ್ಯುಣಾ ಕಚ್ಚಿನ್ನಾಹೀನಃ ಇತಿ ಪೃಷ್ಟೇ । ನಾಹೀನೋ ಜ್ಯೋತಿಷ್ಟೋಮೋಽಗ್ನಿಷ್ಟೋಮಃ ಸೋಮ ಇತ್ಯಾಹ । ಅಧ್ವರ್ಯುಣಾ ಕಚ್ಚಿನ್ನ ನ್ಯಸ್ತಮಾರ್ತ್ವಿಜ್ಯಂ೧ ಇತಿ ಪೃಷ್ಟೇ । ನ ನ್ಯಸ್ತಮಾರ್ತ್ವಿಜ್ಯಂ ಯಜಮಾನದೋಷೇಣ ಇತ್ಯಾಹ । ಅಧ್ವರ್ಯುಣಾ ಕಚ್ಚಿತ್ ಕಲ್ಯಾಣ್ಯೋ ದಕ್ಷಿಣಾಃ ಇತಿ ಪೃಷ್ಟೇ । ಸೋಮಪ್ರವಾಕಃ ಸಂತಿ ಕಲ್ಯಾಣ್ಯೋ ದಕ್ಷಿಣಾಸ್ಸುರೂಪಾಃ ಬಹುಮೂಲ್ಯಾಃ ದ್ವಾದಶಶತಂ ಗಾವಃ ಇತ್ಯಾಹ । ಅಥಾಧ್ವರ್ಯುರ್ಜಪತಿ ಮಹನ್ಮೇ ವೋಚೋ ಭರ್ಗೋ ಮೇ ವೋಚೋ ಯಶೋ ಮೇ ವೋಚಸ್ಸ್ತೋಮಂ ಮೇ ವೋಚಃ ಕೢಪ್ತಿಂ ಮೇ ವೋಚೋ ಭುಕ್ತಿಂ ಮೇ ವೋಚಸ್ಸರ್ವಮ್ ಮೇ ವೋಚಸ್ತನ್ಮಾಮವತು ತನ್ಮಾವಿಶತು ತೇನ ಭುಕ್ಷಿಷೀಯ ಇತಿ ಜಪಿತ್ವಾ । ಪದ್ವಾ ನಾಮಾಸಿ ಸ್ರುತಿಸ್ಸೋಮಸರಣೀ ಸೋಮಂ ಗಮೇಯಮ್ ಯಜಮಾನಗೃಹಂ ಗಚ್ಛನ್ ಪಂಥಾನಮಾತಿಷ್ಠತೇ । ದೇವೋ ದೇವಮೇತು ಸೋಮಸ್ಸೋಮಮೇತ್ವೃತಸ್ಯ ಪಥಾ ವಿಹಾಯ ದೌಷ್ಕೃತ್ಯಮ್ ಇತ್ಯಭಿಪ್ರವ್ರಜತಿ । ಪಿತರೋ ಭೂಃ ಪ್ರಾಚೀನಾವೀತೀ ದಕ್ಷಿಣಾವೃತ್ತಸ್ಸ್ವಾನ್ ಪಿತೄನುಪತಿಷ್ಠತೇ । ಯಜ್ಞೋಪವೀತ್ಯಪ ಉಪಸ್ಪೃಶ್ಯ । ಜೀವತ್ಪಿತೃಕಸ್ಯ ನೋಪಸ್ಥಾನಮ್ । ಪ್ರತಿಪ್ರಸ್ಥಾತೃನೇಷ್ಟ್ರುನ್ನೇತೄಣಾಂ ಕ್ರಮೇಣೈವಮ್ । ಏವಂ ಭವತಾ ಬ್ರಹ್ಮತ್ವಂ ಕರ್ತವ್ಯಮಿತ್ಯಾದಿ ಪ್ರಶ್ನಪ್ರತಿವಚನೇ ಪೂರ್ವವತ್ । ಬ್ರಾಹ್ಮಣಾಚ್ಛಂಸ್ಯಾಗ್ನೀಧ್ರಪೋತೄಣಾಂ ಕ್ರಮೇಣೈವಮ್ ।</p>
<p>ಹೋತೃಗಣಸ್ಯ ಪ್ರಶ್ನಪ್ರತಿವಚನೇ :-</p>
<p>ಶರ್ಮಣಃ ಸೋಮೋ ಭವಿಷ್ಯತಿ ತತ್ರ ಭವತಾ ಹೌತ್ರಂ ಕರ್ತವ್ಯಮ್ । ಕೋ ಯಜ್ಞಃ । ಜ್ಯೋತಿಷ್ಟೋಮೋಽ-ಗ್ನಿಷ್ಟೋಮಸ್ಸೋಮಃ । ಕ ಋತ್ವಿಜಃ । ನಾರಾಯಣಶರ್ಮಾದಯಃ । ಕಾ ದಕ್ಷಿಣಾ । ದ್ವಾದಶಶತಂ ಗಾವೋ ದಕ್ಷಿಣಾಃ । ಮೈತ್ರಾವರುಣಾಚ್ಛಾವಾಕಗ್ರಾವಸ್ತುತಾಂ ಕ್ರಮೇಣೈವಮ್ ।</p>
<p>ಉದ್ಗಾತೄಣಾಂ ಪ್ರಶ್ನಪ್ರತಿವಚನೇ :-</p>
<p>ಯಜ್ಞಶರ್ಮಣಸ್ಸೋಮೋ ಭವಿಷ್ಯತಿ ತತ್ರ ಭವತಾ ಔದ್ಗಾತ್ರಂ ಕರ್ತವ್ಯಮಿತ್ಯಾದಿ ಪ್ರಶ್ನಪ್ರತಿವಚನೇ ಅಧ್ವರ್ಯುವತ್ । ಪ್ರಸ್ತೋತೃಪ್ರತಿಹರ್ತೃಸುಬ್ರಹ್ಮಣ್ಯಾನಾಂ ಕ್ರಮೇಣೈವಮ್ ।</p>
<p>ಸದಸ್ಯಸ್ಯ ಪ್ರಶ್ನಪ್ರತಿವಚನೇ :-</p>
<p>ಯಜ್ಞಶರ್ಮಣಸ್ಸೋಮೋ ಭವಿಷ್ಯತಿ ತತ್ರ ಭವತಾ ಸದಸ್ಯತ್ವಂ ಕರ್ತವ್ಯಮ್ । ಪ್ರಶ್ನಪ್ರತಿವಚನೇ ಅಧ್ವರ್ಯುವತ್ । ಮಹರ್ತ್ವಿಗ್ವರಣ ಪಕ್ಷೇ ಚತುರ್ಣಾಮೇವ ।</p>
<p>ಮಂತ್ರೇಣ ಋತ್ವಿಗ್ವರಣಮ್ :-</p>
<p>ಯಜಮಾನಃ ಅಸ್ಮಿನ್ ಜ್ಯೋತಿಷ್ಟೋಮೇಽಗ್ನಿಷ್ಟೋಮೇ ಸೋಮೇ ಅಧ್ವರ್ಯುಂ ತ್ವಾಂ ವೃಣೀಮಹೇ ।</p>
<p>ವೃತೋಽಸ್ಮಿ ಕರಿಷ್ಯಾಮಿತ್ಯಧ್ವರ್ಯುಃ । ಏವಂ ಬ್ರಹ್ಮಾಣಂ ಹೋತಾರಂ ಉದ್ಗಾತಾರಂ ಚ ವೃಣೀತೇ । ತಾನ್ ವೃಣಿತೇ ಚತುರಸ್ಸರ್ವಾನ್ ವಾ । ಯಜಮಾನಃ :- ಅಗ್ನಿರ್ಮೇ ಹೋತಾ [ಉಪಾಂಶು] ಅಮುಕಶರ್ಮಾ ಮಾನುಷಃ [ಉಚ್ಚೈಃ] ಇತಿ ಹೋತಾರಮ್ । ಆದಿತ್ಯೋ ಮೇಽಧ್ವರ್ಯುಃ [ಉಪಾಂಶು] ಅಮುಕಶರ್ಮಾ ಮಾನುಷಃ [ಉಚ್ಚೈಃ] ಇತ್ಯಧ್ವರ್ಯುಮ್ । ಚಂದ್ರಾಮಾ ಮೇ ಬ್ರಹ್ಮಾ [ಉಪಾಂಶು] ಅಮುಕಶರ್ಮಾ ಮಾನುಷಃ [ಉಚ್ಚೈಃ] ಬ್ರಹ್ಮಾಣಮ್ । ಪರ್ಜನ್ಯೋ ಮ ಉದ್ಗಾತಾ [ಉಪಾಂಶು] ಅಮುಕಶರ್ಮಾ ಮಾನುಷಃ [ಉಚ್ಚೈಃ] ಇತ್ಯುದ್ಗಾತಾರಮ್ । ಚತುರ್ಣಾಂ ವರಣಪಕ್ಷೇ ಮಂತ್ರವರಣೇನ ಅವೃತಾ ಏವೇತರೇ ಸ್ವಸ್ವಕರ್ಮಭ್ಯಃ ಪುರಸ್ತಾದಮುಕಂ ತ್ವಾಮಹಂ ವೃಣೇ ಅಮುಕಂ ತ್ವಾಮಹಂ ವೃಣೇ ಇತಿ ವೃತಾಃ ಕರ್ಮ ಕುರ್ವಂತಿ ।</p>
<p>ಸರ್ವವರಣಪಕ್ಷೇ :- ಆಕಾಶೋ ಮೇ ಸದಸ್ಯಃ [ಉಪಾಂಶು] ಅಮುಕಶರ್ಮಾ ಮಾನುಷಃ [ಉಚ್ಚೈಃ] ಇತಿ ಸದಸ್ಯಪಕ್ಷೇ । ಆಪೋ ಮೇ ಹೋತ್ರಾ ಶಂಸಿನಃ [ಉಪಾಂಶು] ಅಮುಕಶರ್ಮಾಣೋ ಮಾನುಷಾಃ [ಉಚ್ಚೈಃ] ಇತಿ ಸಪ್ತಹೋತ್ರಕಾನ್ ಯುಗಪದ್ವೃಣೀತೇ । ರಶ್ಮಯೋ ಮೇ ಚಮಸಾಧ್ವರ್ಯವಃ [ಉಪಾಂಶು] ಅಮುಕಶರ್ಮಾಣೋ ಮಾನುಷಾಃ [ಉಚ್ಚೈಃ] ಇತಿ ದಶ ಚಮಸಾಧ್ವರ್ಯೂನ್ ಯುಗಪದ್ವೃಣೀತೇ । ತತಃ ಪ್ರತಿಪ್ರಸ್ಥಾತೃಪ್ರಸ್ತೋತೃಪ್ರತಿಹರ್ತೃಗ್ರಾವಸ್ತೋತೃಉನ್ನೇತೃಸುಬ್ರಹ್ಮಣ್ಯಾನ್ ವೃಣೀತೇ । ತತೋ ಮಂತ್ರವರಣ-ಕ್ರಮೇಣ ತೇಭ್ಯೋ ಮಧುಪರ್ಕಂ ದದಾತಿ । ಸ್ವ ಸ್ವ ಗೃಹ್ಯೋಕ್ತೇನ ವಿಧಿನಾ । ಪ್ರಥಮಂ ಹೋತ್ರೇ ಹೋತೃವದುದ್ಗಾತುಶ್ಚ । ಸರ್ವೇಭ್ಯೋ ಮಧುಪರ್ಕಂ ದತ್ವಾ೧ ।</p>
<p>ದೇವತೋಪಸ್ಥಾನಂ, ನಾಂದೀಶ್ರಾದ್ಧಶ್ಚ :-</p>
<p>ದೇವತಾ ಏವೋಪತಿಷ್ಠೇತ ಗಾರ್ಹಪತ್ಯಸ್ಯ ಪಶ್ಚಾತ್ತಿಷ್ಠನ್ನೇವೋಪಸ್ಥಾನಂ ಸಕ್ಷೇದಂ ಪಶ್ಯ ವಿಧರ್ತರಿದಂ ಪಶ್ಯ ನಾಕೇದಂ ಪಶ್ಯ । ರಮತಿಃ ಪನಿಷ್ಠರ್ತಂ ವರ್ಷಿಷ್ಠಮಮೃತಾಯಾನ್ಯಾಹುಃ । ಸೂರ್ಯೋ ವರಿಷ್ಠೋ ಅಕ್ಷಭಿರ್ವಿಭಾತ್ಯನು ದ್ಯಾವಾಪೃಥಿವೀ ದೇವಪುತ್ರೇ । ಅತ್ರ ವಾ ಪ್ರವರ್ಗ್ಯ ಸಂಭರಣಮ್ । ತತೋ ಯಜಮಾನೋ ನಾಂದೀಶ್ರಾದ್ಧಂ ಕರೋತಿ । ತತ್ರ ದಕ್ಷಕ್ರತುಸಂಜ್ಞಿಕಾ ವಿಶ್ವೇದೇವಾ ಇತಿ ವಿಶೇಷ: ।</p>
<p>ದೇವಯಜನಗಮನಮ್ :-</p>
<p>ಅಯಂ ತೇ ಯೋನಿರ್​ಋತ್ವಿಯಃ ಯತೋ ಜಾತೋ ಅರೋಚಥಾಃ । ತಂ ಜಾನನ್ನಗ್ನ ಆರೋಹಾಥಾ ನೋ ವರ್ಧಯಾ ರಯಿಮ್ ಇತಿ ಗಾರ್ಹಪತ್ಯೇ ಅರಣೀ ಸಮಾರೋಪ್ಯ, ಆತ್ಮಸಮಾರೋಪಣಂ ವಾ (ಅಪಸ್ತಂಬಾನಾಮೇವ) । ಯಜ್ಞೋಪಕರಣೈಸ್ಸಹ ಪತ್ನ್ಯಾ ಅನ್ವಾರಬ್ಧೋ ದೇವಯಜನಂ ಗತ್ವಾ ಪಾದೌ ಪ್ರಕ್ಷಾಲ್ಯ ಆಚಮ್ಯ । ಏದಮಗನ್ಮ ದೇವಯಜನಂ ಪೃಥಿವ್ಯಾ ವಿಶ್ವೇದೇವಾ ಯದಜುಷಂತ ಪೂರ್ವ ಋಕ್ಸಾಮಾಭ್ಯಾಂ ಯಜುಷಾ ಸಂತರಂತೋ ರಾಯಸ್ಪೋಷೇಣ ಸಮಿಷಾ ಮದೇಮ ಯಜಮಾನೋ ದೇವಯಜನಮಧ್ಯವಸ್ಯತಿ । ಪ್ರಾಗ್ವಂಶಸ್ಯ ಮಧ್ಯಮಂ ಸ್ಥೂಣಾರಾಜಮಾರಭ್ಯ ಜಪತೀತಿ ವಾಜಸನೇಯಕಮ್ । ಯದಾ ಪೂರ್ಣಮಾಸೇ ದೀಕ್ಷಾ ತದಾ ದೇವಯಜನಮಧ್ಯವಸ್ಯತೀತ್ಯಂತಂ ಕೃತ್ವಾ ಯುಂಜತೇ ಮನ ಇತ್ಯಾದಿ ದೇವಪುರಶ್ಚರಸಘ್ಯಾಸಂ ತ್ವೇತ್ಯಾದಿ ಪ್ರವರ್ಗ್ಯಸಂಭರಣಮ್ । ಅಧ್ವರ್ಯುಃ :- ಉದ್ಧತ್ಯಾವೋಕ್ಷ್ಯ, ತತೋ ಮಥಿತ್ವಾ ಉಪಾವರೋಹ್ಯ ವಾ ಆಯತನೇ ನಿದಧಾತಿ । ಯಜಮಾನಃ :- ದ್ರವ್ಯನಿರ್ದೇಶಂ ಕರೋತಿ । ಆಜ್ಯಂ ಪಶವಃ ಪುರೋಡಾಶೀಯಾ ಏತೇ ಮೇ ಯಜ್ಞಾರ್ಥಾಃ ತೇಷು ಯಾವದ್ಯಜ್ಞಮುಪಯೋಕ್ಷ್ಯೇ ತಾವನ್ಮೇ ಯಜ್ಞಾರ್ಥಂ ಶೇಷಾದ್ಬ್ರಾಹ್ಮಣಾ ಭುಂಜೀರನ್ ।</p>
<p>ಸಂಭಾರಯಜುಷಃ ಹವನಮ್ :-</p>
<p>ಅಧ್ವರ್ಯುಃ - ಆಹವನೀಯಂ ವಿಹೃತ್ಯ ಸಂಭಾರಯಜೂꣳಷಿ ಜುಹೋತಿ । ಲೌಕಿಕಾಜ್ಯೇನ ಜುಹ್ವಾಂ ಸಕೃದ್ಗೃಹೀತ್ವಾ ಅಗ್ನಿರ್ಯಜುರ್ಭಿಸ್ಸ್ವಾಹಾ । ಅಗ್ನಯೇ ಯಜುರ್ಭ್ಯ ಇದಮ್ । ಸವಿತಾ ಸ್ತೋಮೈಸ್ಸ್ವಾಹಾ । ಸವಿತ್ರೇ ಸ್ತೋಮೇಭ್ಯ ಇದಮ್ । ಇಂದ್ರ ಉಕ್ಥಾಮದೈಸ್ಸ್ವಾಹಾ । ಇಂದ್ರಾಯೋಕ್ಥಾಮದೇಭ್ಯ ಇದಮ್ । ಮಿತ್ರಾವರುಣಾವಾಶಿಷಾ ಸ್ವಾಹಾ । ಮಿತ್ರಾವರುಣಾಭ್ಯಾಮಾಶಿಷ ಇದಮ್ । ಅಂಗಿರಸೋ ಧಿಷ್ಣಿಯೈ-ರಗ್ನಿಭಿಸ್ಸ್ವಾಹಾ । ಅಂಗಿರೋಭ್ಯೋ ಧಿಷ್ಣಿಯೇಭ್ಯೋಽಗ್ನಿಭ್ಯ ಇದಮ್ । ಮರುತಸ್ಸದೋಹವಿರ್ಧಾನಾಭ್ಯಾಗ್ ಸ್ವಾಹಾ । ಮರುದ್ಭ್ಯಃ ಸದೋಹವಿರ್ಧಾನಾಭ್ಯಾಮಿದಮ್ । ಆಪಃ ಪ್ರೋಕ್ಷಿಣೀಭಿಸ್ಸ್ವಾಹಾ । ಅದ್ಭ್ಯಃ ಪ್ರೋಕ್ಷಣೀಭ್ಯ ಇದಮ್ । ಓಷಧಯೋ ಬರ್ಹಿಷಾ ಸ್ವಾಹಾ । ಓಷಧೀಭ್ಯೋ ಬರ್ಹಿಷ ಇದಮ್ । ಅದಿತಿರ್ವೇದ್ಯಾ ಸ್ವಾಹಾ । ಅದಿತ್ಯೈ ವೇದ್ಯಾಯೇದಮ್ । ಸೋಮೋ ದೀಕ್ಷಯಾ ಸ್ವಾಹಾ । ಸೋಮಾಯ ದೀಕ್ಷಾಯಾ ಇದಮ್ । ತ್ವಷ್ಟೇಧ್ಮೇನ ಸ್ವಾಹಾ । ತ್ವಷ್ಟ್ರ ಇಧ್ಮಾಯೇದಮ್ । ವಿಷ್ಣುರ್ಯಜ್ಞೇನ ಸ್ವಾಹಾ । ವಿಷ್ಣವೇ ಯಜ್ಞಾಯೇದಮ್ । ವಸವ ಆಜ್ಯೇನ ಸ್ವಾಹಾ । ವಸುಭ್ಯ ಆಜ್ಯಾಯೇದಮ್ । ಆದಿತ್ಯಾ ದಕ್ಷಿಣಾಭಿಸ್ಸ್ವಾಹಾ । ಆದಿತ್ಯೇಭ್ಯೋ ದಕ್ಷಿಣಾಭ್ಯ ಇದಮ್ । ವಿಶ್ವೇ ದೇವಾ ಊರ್ಜಾ ಸ್ವಾಹಾ । ವಿಶ್ವೇಭ್ಯೋ ದೇವೇಭ್ಯ ಊರ್ಜ ಇದಮ್ । ಪೂಷಾ ಸ್ವಗಾಕಾರೇಣ ಸ್ವಾಹಾ । ಪೂಷ್ಣೇ ಸ್ವಗಾಕಾರಾಯೇದಮ್ । ಬೃಹಸ್ಪತಿಃ ಪುರೋಧಯಾ ಸ್ವಾಹಾ । ಬೃಹಸ್ಪತಯೇ ಪುರೋಧಾಯಾ ಇದಮ್ । ಪ್ರಜಾಪತಿರುದ್ಗೀಥೇನ ಸ್ವಾಹಾ । ಪ್ರಜಾಪತಯ ಉದ್ಗೀಥಾಯೇದಮ್ । ಅಂತರಿಕ್ಷಂ ಪವಿತ್ರೇಣ ಸ್ವಾಹಾ । ಅಂತರಿಕ್ಷಾಯ ಪವಿತ್ರಾಯೇದಮ್ । ವಾಯುಃ ಪಾತ್ರೈಸ್ಸ್ವಾಹಾ । ವಾಯವೇ ಪಾತ್ರೇಭ್ಯ ಇದಮ್ । ಅಹಗ್ಗ್ ಶ್ರದ್ಧಯಾ ಸ್ವಾಹಾ । ಮಹ್ಯಗ್ಗ್ ಶ್ರದ್ಧಾಯಾ ಇದಮ್ ।</p>
<p>ಸೋಮಪೂಜಾ, ಸಪ್ತಹೋತೃ ಹೋಮಶ್ಚ :-</p>
<p>ಅಪರಿತ್ಯಜ್ಯಾಗ್ನಿಂ ಅತ್ರ ರಾಜಾನಮಾಹೃತ್ಯ ಅಧ್ವರ್ಯುಬ್ರಹ್ಮಯಜಮಾನಾಃ - ನಮಸ್ಸೋಮಾಯ ರಾಜ್ಞೇ ಇತಿ ಗಂಧಾದಿಭಿರಭ್ಯರ್ಚ್ಯ । ಪಯಸೌದನೇನ ಪರಿವೇವಿಷಂತಿ ಆಕ್ರಯಾತ್ । ಧೂಪ ದೀಪೌ ನ ಸ್ತಃ೧ । ಅಗ್ನಿಂ ಪರಿತ್ಯಜ್ಯ । ಪುನರ್ವಿಹೃತ್ಯ ಜುಹ್ವಾಂ ಸಕೃದ್ಗೃಹೀತ್ವಾ । ಸಪ್ತಹೋತಾರಂ ಮನಸಾನುದ್ರುತ್ಯ ಆಹವನೀಯೇ ಸಗ್ರಹಂ ಜುಹೋತಿ । ಮಹಾಹವಿರ್ಹೋತಾ । ಸತ್ಯಹವಿರಧ್ವರ್ಯುಃ । ಅಚ್ಯುತಪಾಜಾ ಅಗ್ನೀತ್ । ಅಚ್ಯುತಮನಾ ಉಪವಕ್ತಾ । ಅನಾಧೃಷ್ಯಶ್ಚಾಪ್ರತಿಧೃಷ್ಯಶ್ಚ ಯಜ್ಞಸ್ಯಾಭಿಗರೌ । ಅಯಾಸ್ಯ ಉದ್ಗಾತಾ । ವಾಚಸ್ಪತೇ ಹೃದ್ವಿಧೇ ನಾಮನ್ । ವಿಧೇಮ ತೇ ನಾಮ । ವಿಧೇಸ್ತ್ವಮಸ್ಮಾಕಂ ನಾಮ । ವಾಚಸ್ಪತಿಸ್ಸೋಮಮಪಾತ್ । ಮಾ ದೈವ್ಯಸ್ತಂತುಚ್ಛೇದಿ ಮಾ ಮನುಷ್ಯಃ । ನಮೋ ದಿವೇ । ನಮಃ ಪೃಥಿವ್ಯೈ ಸ್ವಾಹಾ । ವಾಚಸ್ಪತಯೇ ಬ್ರಹ್ಮಣ ಇದಮ್ । ಅಗ್ನಿಂ ಪರಿತ್ಯಜ್ಯ । ಸೋಮೇ ಸಪ್ತಹೋತಾರಂ ಹುತ್ವಾ ಪುನರ್ವಿಹೃತ್ಯ ಕೂಶ್ಮಾಂಡೈರ್ಜುಹೋತಿ । ಅಗ್ನಿಂ ಪರಿತ್ಯಜ್ಯ ।</p>
<p>ದೀಕ್ಷಣೀಯೇಷ್ಟೇಃ ಪುರಸ್ತಾತ್ ಆಹವನೀಯೋಪಸ್ಥಾನಮ್ :-</p>
<p>ದೀಕ್ಷಿಣೀಯಾರ್ಥಂ ಗಾರ್ಹಪತ್ಯಾದಾಹವನೀಯಮುದ್ಧೃತ್ಯ । ದಕ್ಷಿಣಾಗ್ನಿಂ ಪ್ರಣೀಯ ಆಹವನೀಯಂ ಪ್ರಣಯತಿ । ಸ್ವೇ ದಕ್ಷೇ ದಕ್ಷಪಿತೇಹ ಸೀದ ದೇವಾನಾꣳ ಸುಮ್ನೋ ಮಹತೇ ರಣಾಯ । ಸ್ವಾಸಸ್ಸ್ಥಸ್ತನುವಾ ಸಂ ವಿಶಸ್ವ ಪಿತೇವೈಧಿ ಸೂನವ ಆಸುಶೇವಃ । ಶಿವೋ ಮಾ ಶಿವಮಾವಿಶ ಸತ್ಯಂ ಮಾ ಆತ್ಮಾ ಶ್ರದ್ಧಾ ಮೇಽಕ್ಷಿತಿಸ್ತಪೋ ಮೇ ಪ್ರತಿಷ್ಠಾ ಸವಿತೃಪ್ರಸೂತಾ ಮಾ ದಿಶೋ ದೀಕ್ಷಯಂತು ಸತ್ಯಮಸ್ಮಿ ಪುರಸ್ತಾದ್ದೀಕ್ಷಣೀಯಾಯಾ ಆಹವನೀಯಂ ಯಜಮಾನ ಉಪತಿಷ್ಠತೇ ।</p>
<p>ದೀಕ್ಷಣೀಯೇಷ್ಟಿಃ</p>
<p>ಅಥ ದೀಕ್ಷಣೀಯಾಯಾಸ್ತಂತ್ರಂ ಪ್ರಕ್ರಮಯತಿ ।</p>
<p>ಆರಂಭತಃ ಪ್ರಾಗ್ಯದಿ ಹೋಮಕಾಲೋ ಹುತ್ವಾಗ್ನಿಹೋತ್ರಂ ತ್ವಥ ದೀಕ್ಷಣೀಯಾ ।</p>
<p>ಪ್ರಧಾನಯಾಗಾತ್ಪುರತೋ ಯದಿ ಸ್ಯಾತ್ ತದೈವ ಹೋಮಃ ಪರತೋ ನ ಹೋಮಃ ॥</p>
<p>ಅಧ್ವರ್ಯುಃ :- ದೇವಾ ಗಾತುವಿದ ಇತ್ಯಾದಿ । ಅದ್ಯ ಯಜ್ಞಾಯ, ಇಮಾಮೂರ್ಜಮೇಕಾದಶೀಂ ದೈಕ್ಷಣೀಯꣳ ಹವಿಃ । ಪೌರ್ಣಮಾಸಂ ತಂತ್ರಮ್ । ಸಪ್ತದಶ ಸಾಮಿಧೇನ್ಯಃ । ಬರ್ಹಿರಾಹೃತ್ಯ ವ್ರತಪ್ರವೇಶಃ । ತತಸ್ತ್ವಾಂ ತ್ರಯೋವಿꣳಶತಿಧಾ । ಅಲಂಕೃತ್ಯ, ಪರಿಸ್ತೀರ್ಯ, ದೇವಾ ದೇವೇಷು, ಕರ್ಮಣೇ ವಾಮಿತ್ಯಾದಿ । ಪಾತ್ರಪ್ರಯೋಗಕಾಲೇ ಏಕಾದಶಕಪಾಲಾನಿ ಸ್ಫ್ಯಶ್ಚ ದ್ವಂದ್ವಮ್ । ಪ್ರಣೀತಾಽನ್ವಾಹಾರ್ಯಸ್ಥಾಲೀ ವರ್ಜಮಿತರಾಣಿ</p>
<p>ಪ್ರಕೃತಿವತ್ । ನ ಬ್ರಹ್ಮವರಣಮ್ ।</p>
<p>ನ ಭೂಪತೇಹಂ ನ ಚ ಸಾಮ ಆಶೀರ್ನ ಸ್ವಾಮಿಭಾಗೋ ನ ಚ ದಕ್ಷಿಣಾತ್ರ ।</p>
<p>ಸಂಪತ್ನೀಯಂ ಪ್ರಾಗಿಹ ದೇವಪತ್ನ್ಯಾ ಆಜ್ಯೇಡಯಾ ಸಂಸ್ಥಿತಿರತ್ರ ಕಾರ್ಯಾ ॥</p>
<p>ಬ್ರಹ್ಮಾ ತೂಷ್ಣೀಮತಿಕ್ರಮ್ಯ ಮಂತ್ರೇಣ ನಿರಸನೋಪವೇಶನೇ ಕರೋತಿ । ಅಧ್ವರ್ಯುಃ - ಯಜಮಾನ ವಾಚಂ ಯಚ್ಛ । ಸಂ ವಿಶಂತಾಮಿತ್ಯಾದಿ । ನಿರ್ವಪಣಕಾಲೇ ಅಗ್ನಾವಿಷ್ಣುಭ್ಯಾಂ ಜುಷ್ಟಂ ನಿರ್ವಪಾಮಿ । ಅಗ್ನಾವಿಷ್ಣೂ ಹವ್ಯꣳ ರಕ್ಷೇಥಾಮ್ । ಅಗ್ನಾವಿಷ್ಣುಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ । ಅಗ್ನಾವಿಷ್ಣುಭ್ಯಾಂ ಜುಷ್ಟಮಧಿವಪಾಮಿ । ಕಪಾಲಾನಾಮುಪಧಾನಕಾಲೇ ಅಷ್ಟಾವುಪಧಾಯ ತೂಷ್ಣೀಂ ತ್ರೀಣಿ । ಅಗ್ನಾವಿಷ್ಣುಭ್ಯಾಂ ಜುಷ್ಟꣳ ಸಂವಪಾಮಿ । ತೂಷ್ಣೀಮಭಿಘಾರಣಮ್ । ಪ್ರಿಯೇಣೇತ್ಯಾಸಾದನಮ್ । ಅಯಂ ಯಜ್ಞೋ, ಮಮಾಗ್ನೇ, ಚತುರ್ಹೋತೇತ್ಯಾಸನ್ನಾಭಿಮರ್ಶನಮ್ । ಹೋತರೇಹಿ, ಪ್ರಸ್ತೋತರೇಹಿ । ಅವದ್ಯಮಾನೇ ಸಾಮ । ಉಪಾಂಶು ಪ್ರಧಾನಯಾಗಃ । ಅಗ್ನಾವಿಷ್ಣುಭ್ಯಾಮನುಬ್ರೂಹಿ । ಅಗ್ನಾವಿಷ್ಣೂ ಯಜ । ಅಗ್ನಾವಿಷ್ಣುಭ್ಯಾಮಿದಮ್ । ಅಗ್ನಾವಿಷ್ಣ್ವೋರಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ನ ಪಾರ್ವಣಹೋಮಃ । ನಾರಿಷ್ಠಾನ್ ಹುತ್ವಾ । ಅವಿರುಜ್ಯ ಪ್ರಾಶಿತ್ರಮ್ । ನ ಯಜಮಾನಭಾಗಮ್ । ಇಡಾಯಾಂ ಸಾಮೇ ಸತ್ಯಾಶೀರಾಶೀರ್ಮ ಊರ್ಜಮಿತಿ ನ ಭವತ್ಯಾಸವನೀಯಪಶ್ವಿಡಾಂತಮ್ । ನ ದಕ್ಷಿಣಾ । ಅಗ್ನಾವಿಷ್ಣ್ವೋರಹಮುಜ್ಜಿತಿಮ್ । ಏಮಾ ಅಗ್ಮನ್ನಿತಿ ನ ಭವತ್ಯಾಸವನೀಯಾತ್ । ಪುರಸ್ತಾದ್ದೇವಪತ್ನೀಭ್ಯಃ ಸಂಪತ್ನೀಯಂ ಜುಹೋತಿ । ಆಜ್ಯೇಡಾಂತಾ ದೀಕ್ಷಣೀಯಾ ಸಂತಿಷ್ಠತೇ ॥</p>
<p>ಇತ ಊರ್ಧ್ವಂ ದರ್ಶಪೂರ್ಣಮಾಸಪ್ರಕೃತೀನಾಂ ಸೋಮೇಽಗ್ನ್ಯನ್ವಾಧಾನಂ ವ್ರತೋಪಾಯನಂ, ಆರಣ್ಯಾಶನಂ, ಜಾಗರಣಂ, ದಕ್ಷಿಣಾದಾನಂ, ಪತ್ನ್ಯಾಸ್ಸನಹನಂ, ವಿಮೋಚನಮಿತಿ ನ ವಿದ್ಯಂತೇ ಆಸಮಾಪ್ತೇಃ । ಅಗ್ನ್ಯನ್ವಾಧಾನಂ ತು ದೀಕ್ಷಣೀಯಾಯಾಂ ಕ್ರಿಯೇತ, ಪತ್ನ್ಯಾಶ್ಚ ಸನ್ನಹನಮ್ । ಧಾರಯತಿ ಧ್ರೌವಮಾಜ್ಯಮ್</p>
<p>ಪ್ರಾಚೀನವಂಶಕರಣಂ, ಯಜಮಾನಪತ್ನ್ಯೋಃ ದೀಕ್ಷಾಂಗ ಸಂಸ್ಕಾರಾಃ, ಕ್ಷೌರಮ್ :-</p>
<p>ಪ್ರಾಚೀನವಂಶಂ ಕರೋತಿ ಷೋಡಶಪ್ರಕ್ರಮಾಯಾಮಾಃ ದ್ವಾದಶ ವ್ಯಾಸಃ, ಪುರಸ್ತಾದುನ್ನತಂ, ಪಶ್ಚಾನ್ನಿನತಮ್ ಸರ್ವತಃ ಪರಿಶ್ರಿತಮ್ । ಅವಾಂತರದಿಕ್ಷು ಸ್ರಕ್ತಯಃ, ಸ್ರಕ್ತಿಷ್ವಾರೋಕಾನ್ಕರೋತಿ । ಪ್ರತಿದಿಶಂ ದ್ವಾರಾಣಿ । ಉತ್ತರೇಣ ಬಹಿಃ ಪ್ರಾಗ್ವಂಶಂ ಪರಿಶ್ರಿತೇ ಯಜಮಾನಃ ಕೇಶಶ್ಮಶ್ರು ವಾಪಯತೇ । ಅಧ್ವರ್ಯುಃ :- ತೂಷ್ಣೀಂ ಶ್ಮಶ್ರೂಪಪಕ್ಷಯೋರ್ವಪನೇ ಕೃತ್ವಾ ಅಪಿ ವಾ ಉಪಪಕ್ಷಶ್ಮಶ್ರೂಣಾಂ ವಪನೇ ಕೃತೇ । ಆಪ ಉಂದತು ಜೀವಸೇ ದೀರ್ಘಾಯುತ್ವಾಯ ವರ್ಚಸೇ ದಕ್ಷಿಣಂ ಗೋದಾನಮುನತ್ತಿ । ಓಷಧೇ ತ್ರಾಯಸ್ವೈನಮ್ ಪ್ರಾಗಗ್ರಂ ದರ್ಭಮಂತರ್ಧಾಯ । ಓಷಧೇ ತ್ರಾಯಸ್ವ ಮಾ ಯಜಮಾನೋ ಜಪತಿ । ಸ್ವಧಿತೇ ಮೈನꣳ ಹಿꣳಸೀಃ ಸ್ವಧಿತಿನಾಭಿನಿಧಾಯ । ಸ್ವಧಿತೇ ಮಾ ಮಾ ಹಿꣳಸೀಃ ಯಜಮಾನೋ ಜಪತಿ । ದೇವಶ್ರೂರೇತಾನಿ ಪ್ರವಪೇ ಪ್ರವಪತಿ । ಸ್ವಸ್ತ್ಯುತ್ತರಾಣ್ಯಶೀಯ ಯಜಮಾನೋ ಜಪತಿ । ಏವಮುತ್ತರಂ ಗೋದಾನಮ್ । ಆಪ ಉಂದಂತ್ವಿತ್ಯಾದ್ಯಶೀಯೇತ್ಯಂತಮ್ । ಉಪಪಕ್ಷಾವಗ್ರೇಽಥ ಶ್ಮಶ್ರೂಣ್ಯಥ ಕೇಶಾನ್ । ಅಪಿ ವಾ ಶ್ಮಶ್ರೂಣ್ಯುಪ-ಪಕ್ಷಾವಥ ಕೇಶಾನ್೧ । ಪತ್ನ್ಯಾ ಉಪಪಕ್ಷಶ್ಮಶ್ರೂಣಾಂ ವಪನಂ ಕೇಶವರ್ಜಮ್ । ನಖನಿಕೃಂತನಮುಭಯೋಃ । ಸವ್ಯಸ್ಯಾಗ್ರೇ ಕನಿಷ್ಠಿಕಾತಃ । ಅಭ್ಯಂತರಂ ನಖಾನಿ ಕಾರಯತೇ । ಹಸ್ತ್ಯಾನ್ಯಗ್ರೇಽಥ ಪದ್ಯಾನಿ ।
ಸ್ನಾನಮ್ :-
ಶೌಚಾರ್ಥಂ ಸ್ನಾತ್ವೌದುಂಬರೇಣ ದತೋ ಧಾವತೇ ಲೋಹಿತಮನಭಿಗಮಯನ್ । ಪತ್ನ್ಯಾ ಅಪಿ ದಂತಧಾವನಮ್ । ಸ್ಥಾವರಾಸ್ವಪ್ಸುಸ್ನಾತಿ । ಶಂಖಿನೀಷ್ವವಕಿನೀಷು ಲೋಮಶೇ ತೀರ್ಥೇ । ಕುಂಡೇ ಹಿರಣ್ಯಂ ನಿಧಾಯ ತಸ್ಮಿನ್ ಸ್ನಾತೀತಿ ವಾಜಸನೇಯಕಮ್ । ಆಪೋ ಅಸ್ಮಾನ್ಮಾತರಶ್ಶುಂಧಂತು ಘೃತೇನ ನೋ ಘೃತಪುವಃ ಪುನಂತು ವಿಶ್ವಮಸ್ಮತ್ಪ್ರವಹಂತು ರಿಪ್ರಮ್ । ಹಿರಣ್ಯವರ್ಣಾಶ್ಶುಚಯಃ ಪಾವಕಾಃ ಪ್ರಚಕ್ರಮುರ್ಹಿತ್ವಾಽವದ್ಯಮಾಪಃ । ಶತಂ ಪವಿತ್ರಾ ವಿತತಾ ಹ್ಯಾಸು ತಾಭಿರ್ನೋ ದೇವಸ್ಸವಿತಾ ಪುನಾತು । ಹಿರಣ್ಯವರ್ಣಾಶ್ಶುಚಯಃ ಪಾವಕಾ ಯಾಸು ಜಾತಃ ಕಶ್ಯಪೋ ಯಾ ಸ್ವಿಂದ್ರಃ । ಅಗ್ನಿಂ ಯಾ ಗರ್ಭಂ ದಧಿರೇ ವಿರೂಪಾಸ್ತಾನ ಆಪಶ್ಶಗ್ಗ್ಸ್ಯೋನಾ ಭವಂತು ಇತಿ ಚೈತಾಭ್ಯಾಂ ಸ್ನಾತಿ । ಉದಾಭ್ಯಶ್ಶುಚಿರಾ ಪೂತ ಏಮಿ ಉದ್ಗಾಹಮಾನೋ ಜಪತಿ । ಉದಾಭ್ಯಶ್ಶುಚಿರಾ ಪೂತೈಮಿ ಇತಿ ಪತ್ನೀ । ಆಚಮ್ಯ । ಕಪೋಲಪರಿಮಿತಮಪೋಽಶ್ನಾತಿ । ಪತ್ನೀ ಚ । ಶುದ್ಧ್ಯರ್ಥಮಾಚಮನಮುಭೌ ಕುರುತಃ ।</p>
<p>ವಸ್ತ್ರಪರಿಧಾನಮ್ :-</p>
<p>ಅಥಾಸ್ಮೈ ಕ್ಷೌಮಮಹತಂ ಮಹದ್ವಾಸಃ ಪ್ರಯಚ್ಛತ್ಯಧ್ವರ್ಯುಸ್ತೂಷ್ಣೀಮ್ । ತದ್ಯಜಮಾನಃ ಪ್ರತಿಗೃಹ್ಣಾತಿ । ದೀಕ್ಷಾಸಿ ತಪಸೋ ಯೋನಿಸ್ತಪೋಽಸಿ ಬ್ರಹ್ಮಣೋ ಯೋನಿರ್ಬ್ರಹ್ಮಾಸಿ ಕ್ಷತ್ರಸ್ಯ ಯೋನಿಃ, ಕ್ಷತ್ರಮಸ್ಯೃತಸ್ಯ ಯೋನಿರ್​ ಋತಮಸಿ ಭೂರಾರಭೇ ಶ್ರದ್ಧಾಂ ಮನಸಾ ದೀಕ್ಷಾಂ ತಪಸಾ ವಿಶ್ವಸ್ಯ ಭುವನಸ್ಯಾಧಿಪತ್ನೀಂ ಸರ್ವೇ ಕಾಮಾ ಯಜಮಾನಸ್ಯ ಸಂತು ತತ್ಪರಿಗೃಹ್ಯ । ಸೋಮಸ್ಯ ತನೂರಸಿ ತನುವಂ ಮೇ ಪಾಹಿ ದೀಕ್ಷಾಸಿ ತನೂರಸಿ ತಾಂ ತ್ವಾ ಶಿವಾಂ ಸ್ಯೋನಾಂ ಪರಿಧಿಷೀಯ ತತ್ಪರಿಧಾಯ, ಆಚಮ್ಯ । ಸೋಮಸ್ಯ ನೀವಿರಸಿ ಇತಿ ನೀವಿಮನುಪರಿಕಲ್ಪಯತೇ । ಲೌಕಿಕಂ ವಾಸಸ್ತೂಷ್ಣೀಂ ಪತ್ನೀ ಪರಿಧತ್ತೇ ।</p>
<p>ಭೋಜನಮ್ :-</p>
<p>ಊರ್ಜೇ ತ್ವಾ ಪ್ರಾಣಾಯ ಸ್ವಾಹಾ ಇತಿ ಪ್ರಾಗ್ವಂಶೇಽನ್ನಮಶ್ನಾತಿ । ಪತ್ನೀ ಚ ಊರ್ಜೇ ತ್ವಾ ಇತ್ಯನ್ನಮಶ್ನಾತಿ । ಸರ್ಪಿರ್ಮಿಶ್ರಂ ದಧಿ ಮಧು ಚಾಭ್ಯುಪಸೇಕಮ್ । ಯದಸ್ಯ ಮನಸಃ ಪ್ರತಿಪ್ರಿಯಂ ತದಶ್ನಾತಿ । ತದೇವಾಸ್ಯಾಮುಷ್ಮಿನ್ ಲೋಕೇ ಭವತೀತಿ ವಿಜ್ಞಾಯತೇ । ತಥಾಶೀತಸ್ಯಾದ್ಯಥಾ ತತೋ ದೀಕ್ಷಾಸು ಕನೀಯಃ ಕನೀಯೋ ವ್ರತಮುಪೇಯಾತ್ । ಪುರಸ್ತಾತ್ ಕೇಶವಪನಾತ್ ವಾಸಸೋ ವಾ ಪರಿಧಾನಾತ್ ಭೋಜನಮೇಕೇ ಸಮಾಮನಂತಿ । ಹವಿಷ್ಯಮುಭೌ ಭುಕ್ತ್ವಾ ಆಚಮ್ಯ ।</p>
<p>ನವನೀತಲೇಪನಂ, ಅಕ್ಷ್ಣೋಃ ಅಂಜನಮ್ ದರ್ಭಪುಂಜೀಲಾಭ್ಯಾಂ ಪವನಮ್ :-</p>
<p>ಲೇಪನಪರ್ಯಾಪ್ತಂ ನವನೀತಂ ತ್ರೇಧಾ ವಿಭಜ್ಯ ಏಕಂ ಭಾಗಂ ಮಹೀನಾಂ ಪಯೋಽಸಿ ದರ್ಭಪುಂಜೀ-ಲಾಭ್ಯಾಂ ನವನೀತಮುದ್ಯೌತಿ । ವರ್ಚೋಧಾ ಅಸಿ ವರ್ಚೋ ಮಯಿ ಧೇಹಿ ತೇನ ಪರಾಚೀನಂ ತ್ರಿರಭ್ಯಙ್ಕ್ತೇ । ಮುಖಮಗ್ರೇ । ಅನುಲೋಮಮಂಗಾನಿ । ದ್ವಿಸ್ತೂಷ್ಣೀಂ ಸ್ವಕ್ತೋ ಭವತಿ । ವೃತ್ರಸ್ಯ ಕನೀನಿಕಾಸಿ ಚಕ್ಷುಷ್ಪಾ ಅಸಿ ಚಕ್ಷುರ್ಮೇ ಪಾಹಿ ಸತೂಲಯಾ ದರ್ಭೇಷೀಕಯಾ ಶರೇಶೀಕಯಾ ದರ್ಭಪುಂಜೀಲೇನ ವಾ ಅಭ್ಯಂತರಂ ದಕ್ಷಿಣಮಕ್ಷಿ ಯೇನಕೇನಾಞ್ಜನೇನಾಙ್ಕ್ತೇಽನಿಧಾವಮಾನಃ । ಸಕೃನ್ಮಂತ್ರೇಣ ದ್ವಿಸ್ತೂಷ್ಣೀಮ್ । ಏವಂ ಸವ್ಯಮ್ । ಅಥೈನಮುತ್ತರೇಣ ಬಹಿಃ ಪ್ರಾಗ್ವಂಶಾದ್ದರ್ಭಪುಂಜೀಲಾನಾಂ ಏಕವಿಂಶತ್ಯಾ ತ್ರೇಧಾ ವಿಭಕ್ತಯಾ ಸಪ್ತಭಿಸ್ಸಪ್ತಭಿಃ ಪವಯತಿ ದ್ವಿರೂರ್ಧ್ವಂ ನಾಭೇರುನ್ಮಾರ್ಷ್ಟಿ । ಸಕೃನ್ನಾಭೇರಧಃ । ಚಿತ್ಪತಿಸ್ತ್ವಾ ಪುನಾತ್ವಚ್ಛಿದ್ರೇಣ ಪವಿತ್ರೇಣ ವಸೋಸ್ಸೂರ್ಯಸ್ಯ ರಶ್ಮಿಭಿಃ ನಾಭೇರೂರ್ಧ್ವಮುನ್ಮಾರ್ಷ್ಟಿ । ಚಿತ್ಪತಿರ್ಮಾ ಪುನಾತು ಇತಿ ಯಜಮಾನೋ ಜಪತಿ ತಸ್ಯ ತೇ ಪವಿತ್ರಪತೇ ಪವಿತ್ರೇಣ ಯಸ್ಮೈ ಕಂ ಪುನೇ ತಚ್ಛಕೇಯಮ್ ಇತಿ ಚ । ಅಧ್ವರ್ಯುಃ - ವಾಕ್ಪತಿಸ್ತ್ವಾ ಪುನಾತ್ವಚ್ಛಿದ್ರೇಣ ಪವಿತ್ರೇಣ ವಸೋಸ್ಸೂರ್ಯಸ್ಯ ರಶ್ಮಿಭಿಃ ಪೂರ್ವವದುನ್ಮಾರ್ಷ್ಟಿ । ವಾಕ್ಪತಿರ್ಮಾ ಪುನಾತು ಇತಿ ಯಜಮಾನಃ ತಸ್ಯ ತೇ ಪವಿತ್ರಪತೇ ಪವಿತ್ರೇಣ ಯಸ್ಮೈ ಕಂ ಪುನೇ ತಚ್ಛಕೇಯಮ್ ಇತಿ ಚ । ಅಧ್ವರ್ಯುಃ - ದೇವಸ್ತ್ವಾ ಸವಿತಾ ಪುನಾತ್ವಚ್ಛಿದ್ರೇಣ ಪವಿತ್ರೇಣ ವಸೋಸ್ಸೂರ್ಯಸ್ಯ ರಶ್ಮಿಭಿಃ ನಾಭೇರಧೋಭಾಗಮನ್ವಂಚಂ ಸಕೃನ್ನಿಮಾರ್ಷ್ಟಿ ಅತ್ವರಮಾಣಃ । ದೇವೋ ಮಾ ಸವಿತಾ ಪುನಾತು ತಸ್ಯ ತೇ ಪವಿತ್ರಪತೇ ಪವಿತ್ರೇಣ ಯಸ್ಮೈ ಕಂ ಪುನೇ ತಚ್ಛಕೇಯಮ್ ಯಜಮಾನೋ ಜಪತಿ ।</p>
<p>ಪಾವ್ಯಮಾನೇ ಜಪಃ :-</p>
<p>ಪವಮಾನಸ್ಸುವರ್ಜನಃ । ಪವಿತ್ರೇಣ ವಿ ಚರ್ಷಣಿಃ । ಯಃ ಪೋತಾ ಸ ಪುನಾತು ಮಾ । ಪುನಂತು ಮಾ ದೇವಜನಾಃ । ಪುನಂತು ಮನವೋ ಧಿಯಾ । ಪುನಂತು ವಿಶ್ವ ಆಯವಃ । ಜಾತವೇದಃ ಪವಿತ್ರವತ್ । ಪವಿತ್ರೇಣ ಪುನಾಹಿ ಮಾ । ಶುಕ್ರೇಣ ದೇವ ದೀದ್ಯತ್ । ಅಗ್ನೇ ಕ್ರತ್ವಾ ಕ್ರತೂꣳರನು । ಯತ್ತೇ ಪವಿತ್ರಮರ್ಚಿಷಿ । ಅಗ್ನೇ ವಿತತಮಂತರಾ । ಬ್ರಹ್ಮ ತೇನ ಪುನೀಮಹೇ । ಉಭಾಭ್ಯಾಂ ದೇವಸವಿತಃ । ಪವಿತ್ರೇಣ ಸವೇನ ಚ । ಇದಂ ಬ್ರಹ್ಮ ಪುನೀಮಹೇ । ವೈಶ್ವದೇವೀ ಪುನತೀ ದೇವ್ಯಾಗಾತ್ । ಯಸ್ಯೈ ಬಹ್ವೀಸ್ತನುವೋ ವೀತಪೃಷ್ಠಾಃ । ತಯಾ ಮದಂತಸ್ಸಧಮಾದ್ಯೇಷು । ವಯಗ್ಗ್ ಸ್ಯಾಮ ಪತಯೋ ರಯೀಣಾಮ್ । ವೈಶ್ವಾನರೋ ರಶ್ಮಿಭಿರ್ಮಾ ಪುನಾತು । ವಾತಃ ಪ್ರಾಣೇನೇಷಿರೋ ಮಯೋಭೂಃ । ದ್ಯಾವಾಪೃಥಿವೀ ಪಯಸಾ ಪಯೋಭಿಃ । ಋತಾವರೀ ಯಜ್ಞಿಯೇ ಮಾ ಪುನೀತಾಮ್ । ಬೃಹದ್ಭಿಸ್ಸವಿತಸ್ತೃಭಿಃ । ವರ್ಷಿಷ್ಠೈರ್ದೇವ ಮನ್ಮಭಿಃ । ಅಗ್ನೇ ದಕ್ಷೈಃ ಪುನಾಹಿ ಮಾ । ಯೇನ ದೇವಾ ಅಪುನತ । ಯೇನಾಪೋ ದಿವ್ಯಂ ಕಶಃ । ತೇನ ದಿವ್ಯೇನ ಬ್ರಹ್ಮಣಾ । ಇದಂ ಬ್ರಹ್ಮ ಪುನೀಮಹೇ । ಯಃ ಪಾವಮಾನೀರಧ್ಯೇತಿ । ಋಷಿಭಿಸ್ಸಂಭೃತꣳ ರಸಮ್ । ಸರ್ವꣳ ಸ ಪೂತಮಶ್ನಾತಿ । ಸ್ವದಿತಂ ಮಾತರಿಶ್ವನಾ । ಪಾವಮಾನೀರ್ಯೋ ಅಧ್ಯೇತಿ । ಋಷಿಭಿಸ್ಸಂಭೃತꣳ ರಸಮ್ । ತಸ್ಮೈ ಸರಸ್ವತೀ ದುಹೇ । ಕ್ಷೀರꣳ ಸರ್ಪಿರ್ಮಧೂದಕಮ್ । ಪಾವಮಾನೀಸ್ಸ್ವಸ್ತ್ಯಯನೀಃ । ಸುದುಘಾ ಹಿ ಪಯಸ್ವತೀಃ । ಋಷಿಭಿಸ್ಸಂಭೃತೋ ರಸಃ । ಬ್ರಾಹ್ಮಣೇಷ್ವಮೃತꣳ ಹಿತಮ್ । ಪಾವಮಾನೀರ್ದಿಶಂತು ನಃ । ಇಮಂ ಲೋಕಮಥೋ ಅಮುಮ್ । ಕಾಮಾನ್ ಸಮರ್ಧಯಂತು ನಃ । ದೇವೀರ್ದೇವೈಸ್ಸಮಾಭೃತಾಃ । ಪಾವಮಾನೀಸ್ಸ್ವಸ್ತ್ಯಯನೀಃ । ಸುದುಘಾ ಹಿ ಘೃತಶ್ಚುತಃ । ಋಷಿಭಿಸ್ಸಂಭೃತೋ ರಸಃ । ಬ್ರಾಹ್ಮಣೇ-ಷ್ವಮೃತꣳ ಹಿತಮ್ । ಯೇನ ದೇವಾಃ ಪವಿತ್ರೇಣ । ಆತ್ಮಾನಂ ಪುನತೇ ಸದಾ । ತೇನ ಸಹಸ್ರ ಧಾರೇಣ । ಪಾವಮಾನ್ಯಃ ಪುನಂತು ಮಾ । ಪ್ರಾಜಾಪತ್ಯಂ ಪವಿತ್ರಮ್ । ಶತೋದ್ಯಾಮꣳ ಹಿರಣ್ಮಯಮ್ । ತೇನ ಬ್ರಹ್ಮವಿದೋ ವಯಮ್ । ಪೂತಂ ಬ್ರಹ್ಮ ಪುನೀಮಹೇ ಪಾವ್ಯಮಾನೋ ಜಪತಿ ।</p>
<p>ಯದ್ದೇವಾ ದೇವ ಹೇಡನಂ ದೇವಾಸಶ್ಚಕೃಮಾ ವಯಮ್ । ಆದಿತ್ಯಾಸ್ತಸ್ಮಾನ್ಮಾ ಮುಂಚತರ್ತಸ್ಯರ್ತೇನ ಮಾಮುತ ॥ ದೇವಾ ಜೀವನಕಾಮ್ಯಾ ಯದ್ವಾಚಾಽನೃತಮೂದಿಮ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಮ್ ॥ ಋತೇನ ದ್ಯಾವಾಪೃಥಿವೀ ಋತೇನ ತ್ವꣳ ಸರಸ್ವತಿ । ಋತಾನ್ಮಾ ಮುಂಚತಾꣳಹಸೋ ಯದನ್ಯಕೃತಮಾರಿಮ ॥ ಸಜಾತಶꣳಸಾದುತ ವಾ ಜಾಮಿ ಶꣳಸಾಜ್ಜಾಯಸಶ್ಶꣳಸಾದುತ ವಾ ಕನೀಯಸಃ । ಅನಾಜ್ಞಾತಂ ದೇವಕೃತಂ ಯದೇನಸ್ತಸ್ಮಾತ್ವಮಸ್ಮಾಞ್ಜಾತವೇದೋ ಮುಮುಗ್ಧಿ ॥ ಯದ್ವಾಚಾ ಯನ್ಮನಸಾ ಬಾಹುಭ್ಯಾಮೂರುಭ್ಯಾಮಷ್ಠೀವದ್ಭ್ಯಾꣳ ಶಿಶ್ನೈರ್ಯದನೃತಂ ಚಕೃಮಾ ವಯಮ್ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಮ್ ॥ ಯದ್ಧಸ್ತಾಭ್ಯಾಂ ಚಕರ ಕಿಲ್ಬಿಷಾಣ್ಯಕ್ಷಾಣಾಂ ವಗ್ನುಮುಪಜಿಘ್ನಮಾನಃ । ದೂರೇಪಶ್ಯಾ ಚ ರಾಷ್ಟ್ರಭೃಚ್ಚ ತಾನ್ಯಫ್ಸರಸಾವನುದತ್ತಾಮೃಣಾನಿ ॥ ಅದೀವ್ಯನ್ನೃಣಂ ಯದಹಂ ಚಕಾರ ಯದ್ವಾದಾಸ್ಯಂಥ್ಸಂಜಗಾರಾ ಜನೇಭ್ಯಃ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಮ್ ॥ ಯನ್ಮಯಿ ಮಾತಾ ಗರ್ಭೇ ಸತ್ಯೇನಶ್ಚಕಾರ ಯತ್ಪಿತಾ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಮ್ ॥ ಯದಾಪಿಪೇಷ ಮಾತರಂ ಪಿತರಂ ಪುತ್ರಃ ಪ್ರಮುದಿತೋ ಧಯನ್ನ್ । ಅಹಿꣳಸಿತೌ ಪಿತರೌ ಮಯಾ ತತ್ತದಗ್ನೇ ಅನೃಣೋ ಭವಾಮಿ ॥ ಯದಂತರಿಕ್ಷಂ ಪೃಥಿವೀಮುತ ದ್ಯಾಂ ಯನ್ಮಾತರಂ ಪಿತರಂ ವಾ ಜಿಹಿꣳಸಿಮ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಮ್ ॥ ಯದಾಶಸಾ ನಿಶಸಾ ಯತ್ಪರಾಶಸಾ ಯದೇನಶ್ಚಕೃಮಾ ನೂತನಂ ಯತ್ಪುರಾಣಮ್ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಮ್ ॥ ಅತಿಕ್ರಾಮಾಮಿ ದುರಿತಂ ಯದೇನೋ ಜಹಾಮಿ ರಿಪ್ರಂ ಪರಮೇ ಸಧಸ್ಥೇ । ಯತ್ರ ಯಂತಿ ಸುಕೃತೋ ನಾಪಿ ದುಷ್ಕೃತಸ್ತಮಾರೋಹಾಮಿ ಸುಕೃತಾನ್ನು ಲೋಕಮ್ ॥ ತ್ರಿತೇ ದೇವಾ ಅಮೃಜತೈತದೇನಸ್ತ್ರಿತ ಏತನ್ಮನುಷ್ಯೇಷು ಮಾಮೃಜೇ । ತತೋ ಮಾ ಯದಿ ಕಿಂಚಿದಾನಶೇಽಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಮ್ ॥ ದಿವಿ ಜಾತಾ ಅಪ್ಸುಜಾತಾ ಯಾ ಜಾತಾ ಓಷಧೀಭ್ಯಃ । ಅಥೋ ಯಾ ಅಗ್ನಿಜಾ ಆಪಸ್ತಾನಶ್ಶುಧಂತು ಶುಂಧನೀಃ ॥ ಯದಾಪೋ ನಕ್ತಂ ದುರಿತಂ ಚರಾಮ ಯದ್ವಾ ದಿವಾ ನೂತನಂ ಯತ್ಪುರಾಣಮ್ । ಹಿರಣ್ಯವರ್ಣಾಸ್ತತ ಉತ್ಪುನೀತ ನಃ ॥ ಇಮಮ್ಮೇ ವರುಣ ಶ್ರುಧೀ ಹವಮದ್ಯಾ ಚ ಮೃಡಯ । ತ್ವಾಮವಸ್ಯುರಾಚಕೇ ॥ ತತ್ತ್ವಾಯಾಮಿ ಬ್ರಹ್ಮಣಾ ವಂದಮಾನಸ್ತದಾಶಾಸ್ತೇ ಯಜಮಾನೋ ಹವಿರ್ಭಿಃ । ಅಹೇಡಮಾನೋ ವರುಣೇಹ ಬೋಧ್ಯುರುಶꣳಸ ಮಾ ನ ಆಯುಃ ಪ್ರಮೋಷೀಃ ॥ ತ್ವನ್ನೋ ಅಗ್ನೇ ವರುಣಸ್ಯ ವಿದ್ವಾನ್ ದೇವಸ್ಯ ಹೇಡೋಽವಯಾಸಿಸೀಷ್ಠಾಃ । ಯಜಿಷ್ಠೋ ವಹ್ನಿತಮ-ಶ್ಶೋಶುಚಾನೋ ವಿಶ್ವಾ ದ್ವೇಷಾꣳಸಿ ಪ್ರಮುಮುಗ್ಧ್ಯಸ್ಮತ್ ॥ ಸ ತ್ವನ್ನೋ ಅಗ್ನೇಽವಮೋ ಭವೋತೀ ನೇದಿಷ್ಠೋ ಅಸ್ಯಾ ಉಶಸೋ ವ್ಯುಷ್ಟೌ । ಅವ ಯಕ್ಷ್ವ ನೋ ವರುಣꣳ ರರಾಣೋ ವೀಹಿ ಮೃಡೀಕꣳ ಸುಹವೋ ನ ಏಧಿ ॥ ತ್ವಮಗ್ನೇ ಅಯಾಸ್ಯಯಾಸನ್ಮನಸಾ ಹಿತಃ । ಅಯಾಸನ್, ಹವ್ಯಮೂಹಿಷೇಽಯಾ ನೋ ಧೇಹಿ ಭೇಷಜಮ್ ಇತಿ ಅಚ್ಛಿದ್ರಾನುವಾಕಂ ಚ ಪೂತೋ ಜಪತಿ । ಆ ವೋ ದೇವಾಸ ಈಮಹೇ ಸತ್ಯಧರ್ಮಾಣೋ ಅಧ್ವರೇ ಯದ್ವೋ ದೇವಾಸ ಆಗುರೇ ಯಜ್ಞಿಯಾಸೋ ಹವಾಮಹೇ ಯಜಮಾನಃ ಪೂರ್ವಯಾ ದ್ವಾರಾ ಪ್ರಾಗ್ವಂಶಂ ಪ್ರವಿಶ್ಯ ಇಂದ್ರಾಗ್ನೀ ದ್ಯಾವಾಪೃಥಿವೀ ಆಪ ಓಷಧೀಃ । ಅಪರೇಣಾಹವನೀಯಂ ದಕ್ಷಿಣಾತಿಕ್ರಮ್ಯ ತ್ವಂ ದೀಕ್ಷಾಣಾಮಧಿಪತಿರಸೀಹ ಮಾ ಸಂತಂ ಪಾಹಿ ಆಹವನೀಯಮುಪೋಪವಿಶತಿ । ಏಷ ಏವಾತ ಊರ್ಧ್ವಂ ಯಜಮಾನಸ್ಯ ಸಂಚರೋ ಭವತಿ । ಆ ಕ್ರತುಸಮಾಪ್ತೇಃ । ಅತ್ರ ದೀಕ್ಷಣೀಯಮೇಕೇ ಸಮಾಮನಂತಿ । ಪುರಸ್ತಾದ್ದೀಕ್ಷಾಹುತಿಭ್ಯಃ ಸಂಭಾರಯಜೂꣳಷೀತ್ಯೇಕೇ ।</p>
<p>ಔದ್ಗ್ರಹಣಹೋಮಃ :-</p>
<p>ಅಧ್ವರ್ಯುಃ :- ಯದ್ದೀಕ್ಷಣೀಯಾಯಾ ಧ್ರೌವಮಾಜ್ಯಂ ತತೋ ದೀಕ್ಷಾಹುತೀಸ್ಸ್ರುವೇಣ ಚತಸ್ರೋ ಜುಹೋತಿ ಸ್ರುಚಾ ಪಂಚಮೀಮ್ । ಯತ್ರಾಧ್ವರ್ಯುರೌದ್ಗ್ರಹಣಾನಿ ಜುಹೋತಿ ತದ್ಯಜಮಾನೋಽಧ್ವರ್ಯುಮನ್ವಾರಭ್ಯ ಪಂಚ ಜುಹೋತಿ । ಆಕೂತ್ಯೈ ಪ್ರಯುಜೇಽಗ್ನಯೇ ಸ್ವಾಹಾ ಅಧ್ವರ್ಯುರ್ಜುಹೋತಿ । ವಾಚಾ ಮೇ ವಾಗ್ದೀಕ್ಷತಾಗ್ ಸ್ವಾಹಾ ಯಜಮಾನೋ ಜುಹೋತಿ । ಆಕೂತ್ಯೈ ಪ್ರಯುಜೇಽಗ್ನಯ ಇದಮ್ । ವಾಚ ಇದಮ್ । ಅಧ್ವರ್ಯುಃ :- ಮೇಧಾಯೈ ಮನಸೇಽಗ್ನಯೇ ಸ್ವಾಹಾ । ಯಜಮಾನಃ - ಪ್ರಾಣೇನ ಮೇ ಪ್ರಾಣೋ ದೀಕ್ಷತಾಗ್ ಸ್ವಾಹಾ । ಮೇಧಾಯೈ ಮನಸೇಽಗ್ನಯ ಇದಮ್ । ಪ್ರಾಣಾಯೇದಮ್ । ಅಧ್ವರ್ಯುಃ :- ದೀಕ್ಷಾಯೈ ತಪಸೇಽಗ್ನಯೇ ಸ್ವಾಹಾ । ಯಜಮಾನಃ - ಚಕ್ಷುಷಾ ಮೇ ಚಕ್ಷುರ್ದೀಕ್ಷತಾಗ್ ಸ್ವಾಹಾ । ದೀಕ್ಷಾಯೈ ತಪಸೇಽಗ್ನಯ ಇದಮ್ । ಚಕ್ಷುಷ ಇದಮ್ । ಅಧ್ವರ್ಯುಃ :- ಸರಸ್ವತ್ಯೈ ಪೂಷ್ಣೇಽಗ್ನಯೇ ಸ್ವಾಹಾ । ಯಜಮಾನಃ - ಶ್ರೋತ್ರೇಣ ಮೇ ಶ್ರೋತ್ರಂ ದೀಕ್ಷತಾಗ್ ಸ್ವಾಹಾ । ಸರಸ್ವತ್ಯೈ ಪೂಷ್ಣೇಽಗ್ನಯ ಇದಮ್ । ಶ್ರೋತ್ರಾಯೇದಮ್ । ಗೃಹೀತ್ವಾ ಸ್ರುಕ್ಸ್ರುವಯೋರ್ವ್ಯತ್ಯಾಸಃ । ಸರ್ವತ್ರ ತೂಷ್ಣೀಂ ಧ್ರೌವಾಪ್ಯಾಯನಮ್ । ಆಪೋ ದೇವೀರ್ಬೃಹತೀರ್ವಿಶ್ವಶಂಭುವೋ ದ್ಯಾವಾಪೃಥಿವೀ ಉರ್ವಂತರಿಕ್ಷಂ ಬೃಹಸ್ಪತಿರ್ನೋ ಹವಿಷಾ ವೃಧಾತು ಸ್ವಾಹಾ ಇತ್ಯಧ್ವರ್ಯುಃ । ಯಜಮಾನಃ - ಮನಸಾ ಮೇ ಮನೋ ದೀಕ್ಷತಾಗ್ ಸ್ವಾಹಾ । ಅದ್ಭ್ಯೋ ದ್ಯಾವಾಪೃಥಿವೀಭ್ಯಾಮಂತರಿಕ್ಷಾಯ ಬೃಹಸ್ಪತಯ ಇದಮ್ । ಮನಸ ಇದಮ್ । ಧ್ರೌವಾಪ್ಯಾಯನಂ ಯಾಜಮಾನಮ್ । ಅಧ್ವರ್ಯುಃ :- ಅಷ್ಟಕೃತ್ವ ಆಪ್ಯಾಯ್ಯ ಚತುರನಾಪ್ಯಾಯ್ಯ ತೂಷ್ಣೀಂ ಧ್ರೌವꣳ ಸಮಾಪಯನ್ ದ್ವಾದಶಗೃಹೀತೇನ ಸ್ರುಚಂ ಪೂರಯಿತ್ವಾ ವಿಶ್ವೇ ದೇವಸ್ಯ ನೇತುರ್ಮರ್ತೋ ವೃಣೀತ ಸಖ್ಯಂ ವಿಶ್ವೇ ರಾಯ ಇಷುಧ್ಯಸಿ ದ್ಯುಮ್ನಂ ವೃಣೀತ ಪುಷ್ಯಸೇ ಸ್ವಾಹಾ ಅಧ್ವರ್ಯುಃ ಪೂರ್ಣಾಹುತಿಂ ಜುಹೋತಿ । ಯಜಮಾನಃ ವಾತಂ ಪ್ರಾಣಂ ಮನಸಾನ್ವಾರಭಾಮಹೇ ಪ್ರಜಾಪತಿಂ ಯೋ ಭುವನಸ್ಯ ಗೋಪಾಃ । ಸ ನೋ ಮೃತ್ಯೋಸ್ತ್ರಾಯತಾಂ ಪಾತ್ವꣳಹಸೋ ಜ್ಯೋಗ್ ಜೀವಾ ಜರಾಮಶೀಮಹಿ ಪೂರ್ಣಾಹುತಿಂ ಹೂಯಮಾನಾಮನುಮಂತ್ರಯತೇ । ಕಾಲಾತ್ಮನೇ ಸವಿತ್ರೇ ಇದಮ್ ।</p>
<p>ಯಜಮಾನಸ್ಯ ದೀಕ್ಷಾ ಪ್ರಾರಂಭಃ :-</p>
<p>ಅತ್ರ ಕೃಷ್ಣಾಜಿನೇನ ಯಜಮಾನಂ ದೀಕ್ಷಯತ್ಯಧ್ವರ್ಯುಃ ದ್ವಾಭ್ಯಾಂ ಸಮಸ್ಯ ದೀಕ್ಷೇತಾಂತರ್ಮಾಂಸಾಭ್ಯಾಂ ಬಹಿರ್ಲೊಮಭ್ಯಾಮ್ । ಯದ್ಯೇಕಂ ಸ್ಯಾತ್ತಸ್ಯ ದಕ್ಷಿಣಂ ಪೂರ್ವಪಾದಂ ಪ್ರತಿಷೀವ್ಯೇತ್ । ಅನ್ತಾನ್ವಾ । ದ್ವೇ ವಿಷೂಚೀ ಪ್ರತಿಮುಂಚೇತ ಪಾದಂ ವಾ ಪ್ರತಿಷೀವ್ಯೇದಿತ್ಯೇಕೇ । ಅಂತರ್ವೇದಿ ಕೃಷ್ಣಾಜಿನಂ ಪ್ರಾಚೀನಗ್ರೀವಮುತ್ತರ-ಲೋಮಾಸ್ತೃಣಾತ್ಯಧ್ವರ್ಯುಸ್ತೂಷ್ಣೀಮ್ । ಯಜಮಾನಃ :- ಋಕ್ಸಾಮಯೋಶ್ಶಿಲ್ಪೇ ಸ್ಥಸ್ತೇವಾಮಾರಭೇ ತೇ ಮಾ ಪಾತಮಾಸ್ಯ ಯಜ್ಞಸ್ಯೋದೃಚಃ ಶುಕ್ಲಕೃಷ್ಣೇ ರಾಜೀ ಆಲಭತೇ । ಸಂಮೃಶತೀತ್ಯೇಕೇ । ಪ್ರತಿದಿಶಂ ಕೃಷ್ಣಾಜಿನಮಭಿಮೃಶತಿ । ಇಂದ್ರ ಶಾಕ್ವರ ಗಾಯತ್ರಂ ಪ್ರಪದ್ಯೇ ತಾ ತೇ ಯುನಜ್ಮಿ ಇತಿ ಪುರಸ್ತಾತ್ । ಇಂದ್ರ ಶಾಕ್ವರ ತ್ರಿಷ್ಟುಭಂ ಪ್ರಪದ್ಯೇ ತಾಂ ತೇ ಯುನಜ್ಮಿ ದಕ್ಷಿಣತಃ । ಇಂದ್ರ ಶಾಕ್ವರ ಜಗತೀಂ ಪ್ರಪದ್ಯೇ ತಾಂ ತೇ ಯುನಜ್ಮಿ ಪಶ್ಚಾತ್ । ಇಂದ್ರ ಶಾಕ್ವರಾನುಷ್ಟುಭಂ ಪ್ರಪದ್ಯೇ ತಾಂ ತೇ ಯುನಜ್ಮಿ ಉತ್ತರತಃ । ಇಂದ್ರ ಶಾಕ್ವರ ಪಙ್ಕ್ತಿಂ ಪ್ರಪದ್ಯೇ ತಾಂ ತೇ ಯುನಜ್ಮಿ ಮಧ್ಯೇ । ಅಥ ಪ್ರಾಙ್ಮುಖೋ ಜಾನ್ವಕ್ನೋಽಭಿಸರ್ಪತಿ</p>
<p>ಕೃಷ್ಣಾಜಿನಾರೋಹಣಮ್ :-</p>
<p>ಇಮಾಂ ಧಿಯꣳ ಶಿಕ್ಷಮಾಣಸ್ಯ ದೇವ ಕ್ರತುಂ ದಕ್ಷಂ ವರುಣ ಸꣳಶಿಷಾಧಿ ಯಯಾತಿ ವಿಶ್ವಾ ದುರಿತಾ ತರೇಮ ಸುತರ್ಮಾಣಮಧಿನಾವꣳ ರುಹೇಮ । ಕೃಷ್ಣಾಜಿನಂ ಭಸತ್ತ ಆರೋಹತಿ । ಸುತ್ರಾಮಾಣಂ ಪೃಥಿವೀಂ ದ್ಯಾಮನೇಹಸꣳ ಸುಶರ್ಮಾಣಮದಿತಿꣳ ಸುಪ್ರಣೀತಿಮ್ । ದೈವೀಂ ನಾವಗ್ಗ್ ಸ್ವರಿತ್ರಾಮನಾಗಸಮಸ್ರವಂತೀಮಾರುಹೇಮಾ ಸ್ವಸ್ತಯೇ ಆರೋಹನ್ ಜಪತಿ । ಇಮಾꣳ ಸುನಾವಮಾ-ರುಹꣳ ಶತಾರಿತ್ರಾꣳ ಶತಸ್ಫ್ಯಾಮ್ । ಅಚ್ಛಿದ್ರಾಂ ಪಾರಯಿಷ್ಣುಮ್ ॥ ಆಹಂ ದೀಕ್ಷಾಮರುಹಮೃತಸ್ಯ ಪತ್ನೀಂ ಗಾಯತ್ರೇಣ ಛಂದಸಾ ಬ್ರಹ್ಮಣಾ ಚರ್ತꣳ ಸತ್ಯೇ ಧಾಯಿ ಸತ್ಯಮೃತೇ ಧಾಯ್ಯೃತಂ ಚ ಮೇ ಸತ್ಯಂ ಚಾಭೂತಾಂ ಜ್ಯೋತಿರಭೂವꣳ ಸುವರಗಮꣳ ಸುವರ್ಗಂ ಲೋಕಂ ನಾಕಸ್ಯ ಪೃಷ್ಠಂ ಬ್ರಧ್ನಸ್ಯ ವಿಷ್ಟಪಮಗಮಮ್ ಆರೂಢೋ ಜಪತಿ ।</p>
<p>ಪತ್ನ್ಯಾಃ ಕುಂಭಕುರೀರಾಧ್ಯೂಹನಂ, ಯಜಮಾನಸ್ಯ ಶಿರೋವೇಷ್ಟನಂ ಚ :-</p>
<p>ಅಧ್ವರ್ಯುಃ :- ಅತ್ರ ಪತ್ನೀಶಿರಸಿ ಕುಂಬಕುರೀರಮಧ್ಯೂಹತಿ । ಕೃಷ್ಣಂ ಜೀವೋರ್ಣಾನಾಮಿತಿ ವಾಜಸನೇಯಕಮ್ । ಜಾಲಂ ಕುಂಬಕುರೀರಮಿತ್ಯಾಚಕ್ಷತೇ । ವಿಷ್ಣೋಶ್ಶರ್ಮಾಸಿ ಶರ್ಮ ಯಜಮಾನಸ್ಯ ಶರ್ಮ ಮೇ ಯಚ್ಛ ಅಹತೇನ ವಾಸಸಾ ದಕ್ಷಿಣಮಂಸಂ ಯಜಮಾನಃ ಪ್ರೋರ್ಣುತೇ । ನಕ್ಷತ್ರಾಣಾಂ ಮಾತೀಕಾಶಾತ್ ಪಾಹಿ ಉಷ್ಣೀಷೇಣ ಪ್ರದಕ್ಷಿಣಂ ಶಿರೋ ವೇಷ್ಟಯತೇ । ನ ಪುರಾ ಸೋಮಸ್ಯ ಕ್ರಯಾದಪೋರ್ಣ್ವೀತ । ಪ್ರಾಚೀನಮಾತ್ರಾ ವಾಸಸಾ ಪತ್ನೀಂ ದೀಕ್ಷಯತಿ । ಊರ್ಧ್ವವಾಸ್ಯಂ ಬ್ರುವತೇ । ಉತ್ತರೀಯಮಿತ್ಯೇಕೇ ।</p>
<p>ಮೇಖಲಾಯೋಕ್ತ್ರಬಂಧನಂ ಕೃಷ್ಣವಿಷಾಣಸ್ಯ ಪ್ರಧಾನಮ್ :-</p>
<p>ಅಧ್ವರ್ಯುಃ - ಊರ್ಗಸ್ಯಾಂಗಿರಸ್ಯೂರ್ಣಮ್ರದಾ ಊರ್ಜಂ ಮೇ ಯಚ್ಛ ಪಾಹಿ ಮಾ ಪಾಪ್ಮನೋ ಮಾ ಮಾ ಹಿꣳಸೀಃ ಶರಮಯೀ ಮೌಂಜೀ ವಾ ಮೇಖಲಾ ತ್ರಿವೃತ್ ಪೃಥ್ವೀ ಅನ್ಯತರಃ ಪಾಶಾ ತಯಾ ಯಜಮಾನಂ ದೀಕ್ಷಯತಿ ಯೋಕ್ತ್ರೇಣ ಪತ್ನೀಮ್ । ಯಜಮಾನಃ :- ಉತ್ತರೇಣ ನಾಭಿಂ ನಿಷ್ಟರ್ಕ್ಯಂ ಗ್ರಂಥಿಂ ಕೃತ್ವಾ ಪ್ರದಕ್ಷಿಣಂ ಪರ್ಯೂಹ್ಯ ದಕ್ಷಿಣೇನ ನಾಭಿಮವಸ್ಥಾಪಯತಿ । ಅತ್ರ ದರ್ಶಪೂರ್ಣಮಾಸವತ್ಪತ್ನೀಂ ಸನ್ನಹ್ಯತಿ ಸಂ ತ್ವಾ ನಹ್ಯಾಮೀತಿ ವಿಕಾರಃ । ಅಧ್ವರ್ಯುಃ :- ಸಂ ತ್ವಾ ನಹ್ಯಾಮಿ ಪಯಸಾ ಘೃತೇನ ಸಂ ತ್ವಾ ನಹ್ಯಾಮ್ಯಪ ಓಷಧೀಭಿಃ । ಸಂ ತ್ವಾ ನಹ್ಯಾಮಿ ಪ್ರಜಯಾಹಮದ್ಯ ಸಾ ದೀಕ್ಷಿತಾ ಸ ನ ವೋ ವಾಜಮಸ್ಮೇ ಅಪರೇಣ ಗಾರ್ಹಪತ್ಯಮೂರ್ಧ್ವಜ್ಞುಮಾಸೀನಾಂ ಪತ್ನೀಂ ಯೋಕ್ತ್ರೇಣ ಸನ್ನಹ್ಯತಿ । ಉತ್ತರೇಣ ನಾಭಿಮಿತ್ಯಾದಿ ಪತ್ನೀ । ಇಂದ್ರಸ್ಯ ಯೋನಿರಸಿ ಮಾ ಮಾ ಹಿꣳಸೀಃ ಕೃಷ್ಣವಿಷಾಣಾಂ ಯಜಮಾನಾಯ ಪ್ರಯಚ್ಛತಿ । ಆಬಧ್ನಾತೀತ್ಯೇಕೇ । ತ್ರಿವಲಿಃ ಪಂಚವಲಿರ್ವಾ ದಕ್ಷಿಣಾವೃದ್ಭವತಿ । ಸವ್ಯಾವೃದಿತ್ಯೇಕೇ । ತ್ರಿವಲಿಂ ದಕ್ಷಿಣಾವೃತಾಮ್ । ಯಜಮಾನಃ :- ಕೃಷ್ಯೈ ತ್ವಾ ಸುಸಸ್ಯಾಯೈ ತಯಾ ವೇದೇರ್ಲೋಷ್ಟಮುದ್ಧಂತಿ । ಸುಪಿಪ್ಪಲಾಭ್ಯ-ಸ್ತ್ವೌಷಧೀಭ್ಯಃ ಅರ್ಥೇ ಪ್ರಾಪ್ತೇ ಶಿರಸಿ ಕಂಡೂಯತೇ । ವಿಷಾಣೇ ವಿಷ್ಯೈತಂ ಗ್ರಂಥಿಂ ಯದಸ್ಯ ಗುಲ್ಫಿತಂ ಹೃದಿ ಮನೋ ಯದಸ್ಯ ಗುಲ್ಪಿತಮ್ ಇತ್ಯಂಗಾನಿ । ಏವಂ ಪ್ರತಿಕ್ಷಣೇ ಕಂಡೂಯನೇ ವಿಷಾಣಮಂತ್ರಃ ।</p>
<p>ದೀಕ್ಷಿತದಂಡಪ್ರಧಾನಮ್ :-</p>
<p>ಅಧ್ವರ್ಯುಃ :- ಊರ್ಧ್ವ ಸದಸಿ ವಾನಸ್ಪತ್ಯಸ್ಸುದ್ಯುಮ್ನೋ ದ್ಯುಮ್ನಂ ಯಜಮಾನಾಯ ಧೇಹಿ ಔದುಂಬರಂ ದೀಕ್ಷಿತದಂಡಮಾಸ್ಯದಘ್ನಂ ಯಜಮಾನಾಯ ಪ್ರಯಚ್ಛತಿ । ಯಜಮಾನಃ - ಸೂಪಸ್ಥಾ ದೇವೋ ವನಸ್ಪತಿರೂರ್ಧ್ವೋ ಮಾ ಪಾಹ್ಯೋದೃಚಃ ತಂ ಪ್ರತಿಗೃಹ್ಯ । ಉರುವ್ಯಚಾ ಅಸಿ ಜನಧಾಸ್ಸ್ವಭಕ್ಷೋ ಮಾ ಪಾಹಿ ಚಮಸಂ ವ್ರತಪ್ರದಾನಮಭಿಮಂತ್ರಯತೇ ।</p>
<p>ದೀಕ್ಷಾಜಪಃ :-</p>
<p>ಕೇಶಿನೀಂ ದೀಕ್ಷಾಂ ಜಪತಿ । ಅಗ್ನಿರ್ದೀಕ್ಷಿತಃ ಪೃಥಿವೀದೀಕ್ಷಾ ಸಾ ಮಾ ದೀಕ್ಷಾ ದೀಕ್ಷಯತು ತಯಾ ದೀಕ್ಷಯಾ ದೀಕ್ಷೇ । ವಾಯುರ್ದೀಕ್ಷಿತೋಽಂತರಿಕ್ಷಂ ದೀಕ್ಷಾ ಸಾ ಮಾ ದೀಕ್ಷಾ ದೀಕ್ಷಯತು ತಯಾ ದೀಕ್ಷಯಾ ದೀಕ್ಷೇ । ಆದಿತ್ಯೋ ದೀಕ್ಷಿತೋ ದ್ಯೌರ್ದೀಕ್ಷಾ ಸಾ ಮಾ ದೀಕ್ಷಾ ದೀಕ್ಷಯತು ತಯಾ ದೀಕ್ಷಯಾ ದೀಕ್ಷೇ । ಚಂದ್ರಮಾ ದೀಕ್ಷಿತಶ್ಶ್ರೋತ್ರಂ ದೀಕ್ಷಾ ಸಾ ಮಾ ದೀಕ್ಷಾ ದೀಕ್ಷಯತು ತಯಾ ದೀಕ್ಷಯಾ ದೀಕ್ಷೇ । ಪ್ರಜಾಪತಿರ್ದೀಕ್ಷಿತೋ ಮನೋ ದೀಕ್ಷಾ ಸಾ ಮಾ ದೀಕ್ಷಾ ದೀಕ್ಷಯತು ತಯಾ ದೀಕ್ಷಯಾ ದೀಕ್ಷೇ । ವಾಚಾ ಮೇ ವಾಕ್ ದೀಕ್ಷತಾಮಗ್ನಯೇ ಸಮಷ್ಟವಾ ಉ । ಪ್ರಾಣೇನ ಮೇ ಪ್ರಾಣೋ ದೀಕ್ಷತಾಂ ವಾಯವೇ ಸಮಷ್ಟವಾ ಉ । ಚಕ್ಷುಷಾ ಮೇ ಚಕ್ಷುರ್ದೀಕ್ಷತಾꣳ ಸೂರ್ಯಾಯ ಸಮಷ್ಟವಾ ಉ । ಶ್ರೋತ್ರೇಣ ಮೇ ಶ್ರೋತ್ರಂ ದೀಕ್ಷತಾಂ ಚಂದ್ರಮಸೇ ಸಮಷ್ಟ ವಾ ಉ । ಮನಸಾ ಮೇ ಮನೋ ದೀಕ್ಷತಾಂ ಪ್ರಜಾಪತಯೇ ಸಮಷ್ಟವಾ ಉ । ಭೂರ್ಭುವಸ್ಸುವಸ್ತಪೋ ಮೇ ದೀಕ್ಷಾ ಸತ್ಯಂ ಗೃಹಪತಿಃ ।</p>
<p>ಅಧ್ವರ್ಯುಣಾ ದೀಕ್ಷಾನುವಾಕೇನಾಭಿಮಂತ್ರಣಮ್ :-</p>
<p>ಅಥೈನಮಧ್ವರ್ಯುರಭಿಮಂತ್ರಯತೇ ಪೃಥಿವೀ ದೀಕ್ಷಾ ತಯಾಗ್ನಿರ್ದೀಕ್ಷಯಾ ದೀಕ್ಷಿತೋ ಯಯಾಗ್ನಿ-ರ್ದೀಕ್ಷಯಾ ದೀಕ್ಷಿತಸ್ತಯಾ ತ್ವಾ ದೀಕ್ಷಯಾ ದೀಕ್ಷಯಾಮಿ । ಅಂತರಿಕ್ಷಂ ದೀಕ್ಷಾ ತಯಾ ವಾಯುರ್ದೀಕ್ಷಯಾ ದೀಕ್ಷಿತೋ ಯಯಾ ವಾಯುರ್ದೀಕ್ಷಯಾ ದೀಕ್ಷಿತಸ್ತಯಾ ತ್ವಾ ದೀಕ್ಷಯಾ ದೀಕ್ಷಯಾಮಿ । ದೌರ್ದೀಕ್ಷಾ ತಯಾದಿತ್ಯೋ ದೀಕ್ಷಯಾ ದೀಕ್ಷಿತೋ ಯಯಾದಿತ್ಯೋ ದೀಕ್ಷಯಾ ದೀಕ್ಷಿತಸ್ತಯಾ ತ್ವಾ ದೀಕ್ಷಯಾ ದೀಕ್ಷಯಾಮಿ । ದಿಶೋ ದೀಕ್ಷಾ ತಯಾ ಚಂದ್ರಮಾ ದೀಕ್ಷಯಾ ದೀಕ್ಷಿತೋ ಯಯಾ ಚಂದ್ರಮಾ ದೀಖ್ಷಯಾ ದೀಕ್ಷಿತಸ್ತಯಾ ತ್ವಾ ದೀಕ್ಷಯಾ ದೀಕ್ಷಯಾಮಿ । ಆಪೋ ದೀಕ್ಷಾ ತಯಾ ವರುಣೋ ರಾಜಾ ದೀಕ್ಷಯಾ ದೀಕ್ಷಿತೋ ಯಯಾ ವರುಣೋ ರಾಜಾ ದೀಕ್ಷಯಾ ದೀಕ್ಷಿತಸ್ತಯಾ ತ್ವಾ ದೀಕ್ಷಯಾ ದೀಕ್ಷಯಾಮಿ । ಓಷಧಯೋ ದೀಕ್ಷಾ ತಯಾ ಸೋಮೋ ರಾಜಾ ದೀಕ್ಷಯಾ ದೀಕ್ಷಿತೋ ಯಯಾ ಸೋಮೋ ರಾಜಾ ದೀಕ್ಷಯಾ ದೀಕ್ಷಿತಸ್ತಯಾ ತ್ವಾ ದೀಕ್ಷಯಾ ದೀಕ್ಷಯಾಮಿ । ವಾಗ್ದೀಕ್ಷಾ ತಯಾ ಪ್ರಾಣೋ ದೀಕ್ಷಯಾ ದೀಕ್ಷಿತೋ ಯಯಾ ಪ್ರಾಣೋ ದೀಕ್ಷಯಾ ದೀಕ್ಷಿತಸ್ತಯಾ ತ್ವಾ ದೀಕ್ಷಯಾ ದೀಕ್ಷಯಾಮಿ । ಪೃಥಿವೀ ತ್ವಾ ದೀಕ್ಷಮಾಣಮನುದೀಕ್ಷತಾಮ್ । ಅಂತರಿಕ್ಷಂ ತ್ವಾ ದೀಕ್ಷಮಾಣಮನು ದೀಕ್ಷತಾಮ್ । ದ್ಯೌಸ್ತ್ವಾ ದೀಕ್ಷಮಾಣಮನು ದೀಕ್ಷತಾಮ್ । ದಿಶಸ್ತ್ವಾ ದೀಕ್ಷಮಾಣಮನು ದೀಕ್ಷಂತಾಮ್ । ಆಪಸ್ತ್ವಾ ದೀಕ್ಷಮಾಣಮನು ದೀಕ್ಷಂತಾಮ್ । ಓಷಧಯಸ್ತ್ವಾ ದೀಕ್ಷಮಾಣಮನು ದೀಕ್ಷಂತಾಮ್ । ವಾಕ್ತ್ವಾ ದೀಕ್ಷಮಾಣಮನು ದೀಕ್ಷತಾಮ್ । ಋಚಸ್ತ್ವಾ ದೀಕ್ಷಮಾಣಮನು ದೀಕ್ಷಂತಾಮ್ । ಸಾಮಾನಿ ತ್ವಾ ದೀಕ್ಷಮಾಣಮನು ದೀಕ್ಷಂತಾಮ್ । ಯಜೂꣳಷಿ ತ್ವಾ ದೀಕ್ಷಮಾಣಮನು ದೀಕ್ಷಂತಾಮ್ । ಅಹಶ್ಚ ರಾತ್ರಿಶ್ಚ ಕೃಷಿಶ್ಚ ವೃಷ್ಟಿಶ್ಚ ತ್ವಿಷಿಶ್ಚಾಪಚಿತಿಶ್ಚಾಪಶ್ಚೌಷಧಯಶ್ಚೋರ್ಕ್ಚ ಸೂನೃತಾ ಚ ತಾಸ್ತ್ವಾ ದೀಕ್ಷಮಾಣಮನುದೀಕ್ಷಂತಾಮ್ । ಸಂಭಾರಯಜೂꣳಷಿ ಚೈನಮಧ್ವರ್ಯುರ್ವಾಚಯತಿ । ಅಗ್ನಿರ್ಯಜು-ರ್ಭಿರಿತ್ಯಾದ್ಯಹಗ್ಗ್ ಶ್ರದ್ಧಯೇತ್ಯಂತಮ್ ।</p>
<p>ಮುಷ್ಟೀಕರಣಂ, ವಾಗ್ಯಮನಂ ಚ :-</p>
<p>ಯಜಮಾನಃ - ಅಥಾಂಗುಲೀರ್ನ್ಯಞ್ಚತಿ । ಸ್ವಾಹಾ ಯಜ್ಞಂ ಮನಸಾ ಸ್ವಾಹಾ ದ್ಯಾವಾಪೃಥಿವೀಭ್ಯಾಮ್ ಕನಿಷ್ಠಿಕೇ । ಸ್ವಾಹಾ ದಿವಃ ಅನಾಮಿಕೇ । ಸ್ವಾಹಾ ಪೃಥಿವ್ಯಾಃ ಮಧ್ಯಮೇ । ಸ್ವಾಹೋರೋರಂತರಿಕ್ಷಾತ್ ಪ್ರಾದೇಶಿನ್ಯೌ । ಸ್ವಾಹಾ ಯಜ್ಞಂ ವಾತಾದಾರಭೇ ಅಂಗುಷ್ಠಾಭ್ಯಾಂ ಮುಷ್ಟೀ ಕರೋತಿ ವಾಚಂ ಚ ಯಚ್ಛತಿ ।</p>
<p>ಅಧ್ವರ್ಯುಣಾ ಆವೇದನಮ್ :-</p>
<p>ಅಧ್ವರ್ಯುಃ – ಅಥೈನಂ ತ್ರಿರುಪಾಂಶ್ವಾವೇದಯತಿ ತ್ರಿರುಚೈಃ । ಅದೀಕ್ಷಿಷ್ಟಾಯಂ ಬ್ರಾಹ್ಮಣೋಽ-ಮುಕಶರ್ಮಾಽಮುಕಶರ್ಮಣಃ ಪುತ್ರೋಽಮುಕಶರ್ಮಣಃ ಪೌತ್ರೋಽಮುಕಶರ್ಮಣೋ ನಪ್ತಾ ಅಮುಕಿದಾಯ್ಯಾಃ ಪುತ್ರೋಽಮುಕಿದಾಯ್ಯಾಃ ಪೌತ್ರೋಽಮುಕಿದಾಯ್ಯಾ ನಪ್ತಾ । ಯಜಮಾನೋ ವಾಗ್ಯತಸ್ತಪಸ್ತಪ್ಯಮಾನ ಆಸ್ತ ಆ ನಕ್ಷತ್ರಸ್ಯೋದೇತೋಃ । ಅಧ್ವರ್ಯುಃ – ಅಧಿವೃಕ್ಷಸೂರ್ಯಕಾಲೇ ಅಗ್ನೀನ್ ಜ್ಯೋತಿಷ್ಮತಃ ಕುರುತ ಪತ್ನಿ ವಾಚಂ ಯಚ್ಛ ಇತಿ ಸಂಪ್ರೇಷ್ಯತಿ । ವತ್ಸಸ್ಯೈಕಂ ಸ್ತನಮವಶಿಷ್ಯೇತರಾನ್ ವ್ರತಂ ದೋಹಯಿತ್ವಾ । ಉದಿತೇಷು ನಕ್ಷತ್ರೇಷು ದುಗ್ಧೇ ಚ ವ್ರತಪಯಸಿ । ಯಜಮಾನಃ – ಯಾಃ ಪಶೂನಾಮೃಷಭೇ ವಾಚಸ್ತಾಸ್ಸೂರ್ಯೋ ಅಗ್ರೇ ಶುಕ್ರೋ ಅಗ್ರೇ ತಾಃ ಪ್ರಹಿಣ್ವೋ ಯಥಾಭಾಗಂ ವೋ ಅತ್ರ ಶಿವಾನಸ್ತಾಃ ಪುನರಾಯಂತು ವಾಚಃ ಇತಿ ಜಪಿತ್ವಾ । ವ್ರತಂ ಕೃಣುತ ಇತಿ ವಾಚಂ ವಿಸೃಜತೇ । ಪತ್ನೀ ತೂಷ್ಣೀಂ ವಾಚಂ ವಿಸೃಜತೇ । ಏಷ್ಟ್ರೀ ಸ್ಥ ಇತಿ ಚತಸ್ರೋಽಂಗುಲೀರುತ್ಸೃಜತಿ । ದ್ವೇ ಅನ್ಯತರತೋ ದ್ವೇ ಅನ್ಯತರತಃ೧ । ಜಾಗರ್ತ್ಯೇತಾಂ ರಾತ್ರಿಂ, ಕ್ರೀತೇ ರಾಜನಿ ದ್ವಿತೀಯಾಂ, ಶ್ವಸ್ಸುತ್ಯಾಯಾಂ ತೃತೀಯಾಮ್ ।</p>
<p>ವ್ರತಪ್ರದಾನಂ, ಪ್ರಾಶನಂ ಚ :-</p>
<p>ಅಧ್ವರ್ಯುಃ - ಮಧ್ಯರಾತ್ರೇ ಗಾರ್ಹಪತ್ಯೇ ದೀಕ್ಷಿತಸ್ಯ ವ್ರತಂ ಶ್ರಪಯತಿ । ದಕ್ಷಿಣಾಗ್ನೌ ಪತ್ನ್ಯಾಃ । ಅಗ್ನಿಹೋತ್ರವದ್ವ್ರತಪಾತ್ರೇ ತೂಷ್ಣೀಮುನ್ನೀಯಾಪರೇಣಾಹವನೀಯಂ ವ್ರತಮತ್ಯಾಹೃತ್ಯ ಪ್ರಯಚ್ಛನ್ ಆಹ ವ್ರತ್ಯ ವ್ರತಯ ವ್ರತಮುಪೇಹಿ । ಯಜಮಾನಃ - ಪ್ರತಿಗೃಹ್ಯ ನಿಧಾಯ । ದೈವೀಂ ಧಿಯಂ ಮನಾಮಹೇ ಸುಮೃಡೀಕಾಮಭಿಷ್ಟಯೇ ವರ್ಚೋಧಾಂ ಯಜ್ಞವಾಹಸꣳ ಸುಪಾರಾ ನೋ ಅಸದ್ವಶೇ ಹಸ್ತಾವವನಿಜ್ಯ । ಯೇ ದೇವಾ ಮನೋಜಾತಾ ಮನೋಯುಜಸ್ಸುದಕ್ಷಾ ದಕ್ಷಪಿತಾರಸ್ತೇ ನಃ ಪಾಂತು ತೇ ನೋಽವಂತು ತೇಭ್ಯೋ ನಮಸ್ತೇಭ್ಯಸ್ಸ್ವಾಹಾ ದಕ್ಷಿಣೇನಾಹವನೀಯಂ ಪರಿಶ್ರಿತೇ ವ್ರತಯತಿ । ನೈನಮದೀಕ್ಷಿತಾ ವ್ರತಯಂತಂ ಪಶ್ಯಂತಿ । ಆಚಮ್ಯ, ಆತ್ಮನ ಇದಮ್ । ಶಿವಾಃ ಪೀತಾ ಭವಥ ಯೂಯಮಾಪೋಽಸ್ಮಾಕಂ ಯೋನಾವುದರೇ ಸುಶೇವಾಃ । ಇರಾವತೀರನಮೀವಾ ಅನಾಗಸಶ್ಶಿವಾ ನೋ ಭವಥ ಜೀವಸೇ ವ್ರತಯಿತ್ವಾ ನಾಭಿದೇಶ-ಮಭಿಮೃಶತಿ । ಅಪಶ್ಚ ಪೀತ್ವಾ ಜಪತಿ । ತೂಷ್ಣೀಂ ಪತ್ನೀ ಸ್ವ ಆಯತನೇ ವ್ರತಯತಿ ।</p>
<p>ದೀಕ್ಷಿತನಿಯಮಾಃ :-</p>
<p>ಚನಸಿತಂ ವಿಚಕ್ಷಣಮಿತಿ ನಾಮಧೇಯಾಂತೇಷು ನಿದಧಾತಿ । ಚನಸಿತೇತಿ ಬ್ರಾಹ್ಮಣಮ್ । ವಿಚಕ್ಷಣೇತಿ ರಾಜನ್ಯವೈಶ್ಯೌ । ಪರಿಣಯೇನ ಮಾನುಷೀಂ ವಾಚಂ ವದತಿ೨ । ನ ಸ್ತ್ರಿಯಾ ನ ಶೂದ್ರೇಣ ಸಂಭಾಷೇತ । ಪತ್ನ್ಯಾದಿ ವರ್ಜಮ್ । ನೈನಮನು ಪ್ರಪದ್ಯೇತ । ಯದ್ಯೇನಂ ಶೂದ್ರೇಣ ಸಂವಾದ ಉಪಪದ್ಯೇತ ಬ್ರಾಹ್ಮಣರಾಜನ್ಯ-ವೈಶ್ಯಾನಾಮೇಕಂ ಬ್ರೂಯಾದಿಮಮಿತ್ಥಂ ಬ್ರೂಹೀತಿ ವಾಜಸನೇಯಕಮ್ । ಅಭಿವದತಿ ನಾಭಿವಾದಯತೇ ಅಪ್ಯಾಚಾರ್ಯಂ ಶ್ವಶುರಂ ರಾಜಾನಮಿತಿ ಶಾಟ್ಯಾಯನಕಮ್ । ನ ಪುರಾ ದಕ್ಷಿಣಾಭ್ಯೋ ನೇತೋಃ ಕೃಷ್ಣವಿಷಾಣಾ-ಮವಚೃತೇತ್ । ನ ದಂತಾನ್ ದರ್ಶಯತೇ । ಹಸ್ತೇನಾಪಿಗೃಹ್ಯ ಸ್ಮಯತೇ । ಮಧುಮಾಂಸಂ ಸ್ತ್ರಿಯಮನೃತ-ಮುಪರಿಶಯ್ಯಾಷ್ಠೀವನಂ ವಿಕಾಲೇ ನಿಷ್ಕ್ರಮಣಂ ದೀಕ್ಷಿತವಿಮಿತಾತ್ಪ್ರವಾಸಮಿತಿ ವರ್ಜಯೇತ್ ।</p>
<p>ಇಯಂ ತೇ ಯಜ್ಞಾಪೋ ಮುಂಚ ಪೃಥಿವ್ಯಾ ಸಂಭವೇತಿ ಚ ।</p>
<p>ಇದಂ ತ್ವಮಗ್ನೇ ವಿಶ್ವೇ ಚ ಪುನರ್ಮಾಗ್ನೇ ಚ ಯಾ ವ್ರತಮ್ ॥</p>
<p>ಯನ್ಮೇತ್ರತು ಯದತ್ರಾಪಿ ಯದನ್ನಮಪಿ ರುದ್ರಿಯಮ್ ।</p>
<p>ಬೀಭತ್ಕೃಪಾ ತಪಸ್ಯಾನಾಮಬದ್ಧಂ ಮನ ಉಂದತೀಃ ॥</p>
<p>ವಿಶ್ವೇದೇವಾ ಅಭೀತ್ಯುಕ್ತ್ವಾ ದೇವಾಂಜನಮಗನ್ ಜಪೇತ್ ।</p>
<p>ಇದಂ ತ್ವಮಗ್ನೇ ಪ್ರಾತಸ್ತು ತ್ವಮಗ್ನೇ ವ್ರತಪಾ ಅಸಿ ॥</p>
<p>ವಿಕಲ್ಪೇನೇದಮಗ್ನಾವಿ ಪಾವಕಾನೋ ಬೃಹಸ್ಪತೇ ।</p>
<p>ಸುಪಿಪ್ಪಲಾ ವಿಷಾಣೇ ವಿ ವಿಶ್ವೇ ದೇವಾಂಜನಂ ಜಪೇತ್ ॥</p>
<p>ಉದುತ್ತಮಂ ತಥಾಸ್ತಭ್ನಾದ್ಯತ್ಕಿಂಚೇದಂ ಚ ವಾರುಣೀಃ ।</p>
<p>ಉದುತ್ಯಂ ಸಪ್ತ ಚಿತ್ರಂ ತು ಸೌರೀರಭ್ಯುದಿತೇ ಜಪೇತ್ ॥</p>
<p>ವಿಶ್ವೇ ದೇವಾ ಅಭಿಪುನರ್ಮನೋಽನಾಜ್ಞಾತಕೈರ್ಜಪಃ ।</p>
<p>ನ ದಿವಾ ಮೂತ್ರಪುರೀಷೇ ಕುರ್ಯಾತ್ । ಯದಿ ಕುರ್ಯಾತ್ ಛಾಯಾಯಾಮ್ । ಮೂತ್ರಂ ಚಿಕೀರ್ಷನ್ ಇಯಂ ತೇ ಯಜ್ಞಿಯಾ ತನೂಃ ತೃಣಂ ಲೋಷ್ಟಂ ವಾ ಅಪಾದಾಯ । ಅಪೋ ಮುಂಚಾಮಿ ನ ಪ್ರಜಾಮꣳ-ಹೋಮುಚಸ್ಸ್ವಾಹಾಕೃತಾಃ ಪೃಥಿವೀ ಮಾವಿಶತ ಮೂತ್ರಂ ವಿಸೃಜ್ಯ, ಆಚಮ್ಯ । ಪೃಥಿವ್ಯಾ ಸಂಭವ ಅಪಾತ್ತಂ ಸ್ವಸ್ಥಾನೇ ಪ್ರತಿನಿದಧಾತಿ । ಯನ್ಮೇತ್ರ ಪಯಸ್ವತೀಃ ಪರೀತೋಷಾತ್ತದರ್ಪಿಥ । ಅಗ್ನಿಹೋತ್ರಮಿವ ಸೋಮೇನ ತದಹಂ ಪುನರಾದದೇ ರೇತಃ ಸ್ಕನ್ನಮಭಿಮನ್ತ್ರಯತೇ । ಯದತ್ರಾಪಿ ರಸಸ್ಯ ಮೇ ನಿರಷ್ಠ ವಿಷಮಸ್ಮೃತಮ್ । ಅಗ್ನಿಷ್ಟತ್ಸೋಮಃ ಪೃಥಿವೀ ಪುನರಾತ್ಮನ್ದಧಾತು ಮೇ ಛರ್ದಿತ್ವಾ ಷ್ಠುತ್ವಾ ವಾ । ಯದನ್ನಮದ್ಯತೇ ನಕ್ತಂ ನ ತತ್ಪ್ರಾತಃ, ಕ್ಷುಧೋಽವತಿ । ಸರ್ವಂ ತದಸ್ಮಾನ್ಮಾ ಹಿꣳಸೀರ್ನ ಹಿ ತದ್ದದೃಶೇ ದಿವಾ ಸ್ವಪ್ನೇಽನ್ನಂ ಭುಕ್ತ್ವಾ । ರುದ್ರಿಯಾಭ್ಯೋಽದ್ಭ್ಯಸ್ಸ್ವಾಹಾ ಲೋಹಿತಮುತ್ಪತಿತಂ ದೃಷ್ಟ್ವಾ । ಬೀಭತ್ಸಾ ನಾಮ ಸ್ಥಾಪಸ್ಸ್ವಾಹಾಕೃತಾಃ ಪೃಥಿವೀಮಾವಿಶತ ಸ್ನೂಹಾನಮ್ । ಕೃಪಾ ಣಾಮ ಸ್ಥಾಪಸ್ಸ್ವಾಹಾಕೃತಾಃ ಪೃಥಿವೀ ಮಾವಿಶತ ಅಶ್ರು । ತಪಸ್ಯಾ ನಾಮ ಸ್ಥಾಪಸ್ಸ್ವಾಹಾಕೃತಾಃ ಪೃಥಿವೀ ಮಾವಿಶತ ಸ್ವೇದಮ್ । ನ ಪ್ರತೀಚ್ಯಾ ದ್ವಾರಾ ನಿಷ್ಕ್ರಾಮತಿ ಪ್ರಾಗ್ವಂಶಸ್ಯ । ನಾಕ್ರತುಸಂಯುಕ್ತಾಮಾಹುತಿಂ ಜುಹೋತಿ । ನಾಗ್ನಿಹೋತ್ರಮ್ । ನ ದರ್ಶಪೂರ್ಣಮಾಸಾಭ್ಯಾಂ ಯಜತೇ । ನಿತ್ಯಾನಾಮಪಿ ನಿವೃತ್ತಿಃ । ಯೇ ತ್ವಂಗಭೂತಾಃ ಕ್ರತೋಃ ಸಂಸರ್ಗೇಷ್ಟ್ಯಾದಯಃ ತೇ ಕ್ರಿಯನ್ತೇ । ಸಂಧ್ಯಾವಂದನಂ ಕ್ರಿಯತೇ । ಔಪಾಸನಸ್ಯಾಗ್ನಿಧಾರಣಮೇವ ನ ಹೋಮಃ । ನ ದದಾತಿ । ನ ಪಚತಿ । ಪೀವಾ ದೀಕ್ಷತೇ ಕೃಶೋ ಯಜತೇ । ಯದಸ್ಯಾಂಗಾನಾಂ ಮೀಯತೇ ಜುಹೋತ್ಯೇವ ತದಿತಿ ವಿಜ್ಞಾಯತೇ । ನೈನಮನ್ಯತ್ರ ದೀಕ್ಷಿತವಿಮಿತಾದಬಿ-ನಿಮ್ರೋಚೇದಭ್ಯುದಿಯಾದ್ವಾ । ವಾರುಣೀರಭಿನಿಮ್ರುಕ್ತೋ ಜಪೇತ್ ಉದುತ್ತಮಂ ವರುಣ ಪಾಶಮಸ್ಮದವಾಧಮಂ ವಿಮಧ್ಯಮಗ್ಗ್ ಶ್ರಥಾಯ । ಅಥಾ ವಯಮಾದಿತ್ಯ ವ್ರತೇ ತವಾನಾಗಸೋ ಅದಿತಯೇ ಸ್ಯಾಮ ॥ ಅಸ್ತಭ್ನಾದ್ಯಾಮೃಷಭೋ ಅಂತರಿಕ್ಷಮಮಿಮೀತ ವರಿಮಾಣಂ ಪೃಥಿವ್ಯಾ ಆಸೀದದ್ವಿಶ್ವಾ ಭುವನಾನಿ ಸಂಮ್ರಾಡ್ವಿಶ್ವೇತ್ತಾನಿ ವರುಣಸ್ಯ ವ್ರತಾನಿ ॥ ಯತ್ಕಿಂಚೇದಂ ವರುಣ ದೈವ್ಯೇ ಜನೇಽಭಿದ್ರೋಹಂ ಮನುಷ್ಯಾಶ್ಚರಾಮಸಿ । ಅಚಿತ್ತೀ ಯತ್ತವ ಧರ್ಮಾ ಯುಯೋಪಿಮ ಮಾ ನಸ್ತಸ್ಮಾದೇನಸೋ ದೇವ ರೀರಿಷಃ ॥ ಕಿತವಾಸೋ ಯದ್ರಿರಿಪುರ್ನ ದೀವಿ ಯದ್ವಾ ಘಾ ಸತ್ಯಮುತಯನ್ನವಿದ್ಮ । ಸರ್ವಾ ತಾ ವಿಷ್ಯ ಶಿಥಿರೇವ ದೇವಾಥಾ ತೇ ಸ್ಯಾಮ ವರುಣ ಪ್ರಿಯಾಸಃ ॥ ಅವ ತೇ ಹೇಡೋ ವರುಣ ನಮೋಭಿರವ ಯಜ್ಞೇಭಿರೀಮಹೇ ಹವಿರ್ಭಿಃ । ಕ್ಷಯನ್ನಸ್ಮಭ್ಯಮಸುರಪ್ರಚೇತೋ ರಾಜನ್ನೇನಾꣳಸಿ ಶಿಶ್ರಥಃ ಕೃತಾನಿ ॥ ತತ್ತ್ವಾಯಾಮಿ ಬ್ರಹ್ಮಣಾ ವಂದಮಾನಸ್ತದಾಶಾಸ್ತೇ ಯಜಮಾನೋ ಹವಿರ್ಭಿಃ । ಅಹೇಡಮಾನೋ ವರುಣೇಹ ಬೋಧ್ಯುರುಷꣳಸ ಮಾ ನ ಆಯುಃ ಪ್ರಮೋಷೀಃ ॥ ಸೌರೀರಭ್ಯುದಿತಃ । ಉದುತ್ಯಂ ಜಾತವೇದಸಂ ದೇವಂ ವಹಂತಿ ಕೇತವಃ । ದೃಶೇ ವಿಶ್ವಾಯ ಸೂರ್ಯಮ್ ॥ ಸಪ್ತ ತ್ವಾ ಹರಿತೋ ರಥೇ ವಹಂತಿ ದೇವ ಸೂರ್ಯ । ಶೋಚಿಷ್ಕೇಶಂ ವಿಚಕ್ಷಣ ॥ ಚಿತ್ರಂ ದೇವಾನಾಮುದಗಾದನೀಕಂ ಚಕ್ಷುರ್ಮಿತ್ರಸ್ಯ ವರುಣಸ್ಯಾಗ್ನೇಃ । ಆಽಪ್ರಾ ದ್ಯಾವಾಪೃಥಿವೀ ಅಂತರಿಕ್ಷꣳ ಸೂರ್ಯ ಆತ್ಮಾ ಜಗತಃ ತಸ್ಥುಷಶ್ಚ ॥ ಅಬದ್ಧಂ ಮನೋ ದರಿದ್ರಂ ಚಕ್ಷುಃ ಸೂರ್ಯೋ ಜ್ಯೋತಿಷಾಗ್ ಶ್ರೇಷ್ಠೋ ದೀಕ್ಷೇ ಮಾ ಮಾ ಹಾಸೀಃ ಅಮೇಧ್ಯಪತಿತಚಾಂಡಾಲಕ್ಲೀಬರಜಸ್ವಲಾದೀನ್ ದೃಷ್ಟ್ವಾ ಜಪತಿ । ಆಚಮ್ಯ ಆದಿತ್ಯಾದಿ ಜ್ಯೋತಿಷಾವೇಕ್ಷಣಂ ವಿಷ್ಣುಸ್ಮರಣಂ ಚ । ಉಂದತೀರ್ಬಲಂ ಧತ್ತೌಜೋ ಧತ್ತ ಬಲಂ ಧತ್ತ ಮಾ ಮೇ ದೀಕ್ಷಾಂ ಮಾ ತಪೋ ನಿರ್ವಧಿಷ್ಟ ಅವವೃಷ್ಟೋ ಸಕೃದೇವ ಜಪತಿ । ಯಸ್ಮಿನ್ನಹನಿ ವಿಧಾನೇನ ಸ್ವಪಿತಿ ತಸ್ಮಿನ್ನಹನಿ ದಕ್ಷಿಣೇನಾಹವನೀಯಂ ಪ್ರಾಙ್ಶೇತೇ, ನನ್ಯಙ್ ನೋತ್ತಾನೋ ನಾಗ್ನೇರಪ ಪರ್ಯಾವರ್ತೇತ । ಯದ್ಯಪಪರ್ಯಾವರ್ತೇತ ವಿಶ್ವೇ ದೇವಾ ಅಭಿ ಮಾ ಮಾಽವವೃತ್ರನ್ ಇತಿ ಜಪತಿ । ನಾನ್ಯತ್ರ ಕೃಷ್ಣಾಜಿನಾದಾಸೀತ ಯದ್ಯನ್ಯತ್ರಾಸೀತ ದೇವಾಂಜನಮಗನ್ಯಜ್ಞಸ್ತತೋ ಮಾ ಯಜ್ಞಸ್ಯಾಶೀರಾಗಚ್ಛತು ಇತಿ ಜಪೇತ್ । ನ ದಂಡಾತ್ಕೃಷ್ಣಾಜಿನಾದಿತಿ ವಿಪ್ರಚ್ಛಿದ್ಯೇತ । ಉಭೇ ನಿಧಾಯ ಮೂತ್ರಪುರೀಷೇ ಕುರ್ಯಾತ್ । ಯಾವದುಕ್ತಂ ಪತ್ನ್ಯಾ ದೀಕ್ಷಿತವ್ಯಂಜನಾನಿ । ಸಮಾನಂ ಬ್ರಹ್ಮಚರ್ಯಮ್ ।</p>
<p>ಅನ್ಯೇಷಾಂ ನಿಯಮಾಃ :-</p>
<p>ಅಗ್ನಿರ್ವೈ ದೀಕ್ಷಿತಸ್ತಸ್ಮಾದೇನಂ ನೋಪಸ್ಪೃಶೇತ್ । ನ ಚಾಸ್ಯ ನಾಮ ಗೃಹ್ಣೀಯಾತ್ । ನ ದೀಕ್ಷಿತವಸನಂ ಪರಿದಧೀತ । ನಾಸ್ಯ ಪಾಪಂ ಸಂಕೀರ್ತಯೇತ್ । ನಾನ್ನಮಶ್ನೀಯಾತ್ । ಯಜ್ಞಾರ್ಥೇ ವಾ ನಿರ್ದಿಷ್ಟೇ ಶೇಷಾತ್ ಭುಂಜೀರನ್ । ಸಂಸ್ಥಿತೇ ವಾಗ್ನೀಷೋಮೀಯೇ । ಹುತಾಯಾಂ ವಾ ವಪಾಯಾಮ್ ।</p>
<p>ನ ಪುರಾ ನಕ್ಷತ್ರೇಭ್ಯೋ ವಾಚಂ ವಿಸೃಜೇತ್ । ಯದಿ ವಿಸೃಜೇತ್ ಇದಂ ವಿಷ್ಣುರ್ವಿ ಚಕ್ರಮೇ ತ್ರೇಧಾ ನಿ ದಧೇ ಪದಮ್ । ಸಮೂಢಮಸ್ಯ ಪಾꣳಸುರೇ ॥ ತ್ವಮಗ್ನೇ ವ್ರತಪಾ ಅಸಿ ದೇವ ಆ ಮರ್ತೇಷ್ವಾ । ತ್ವಂ ಯಜ್ಞೇಷ್ವೀಡ್ಯಃ ಇತಿ ಜಪಿತ್ವಾ ವಾಚಂ ಯಚ್ಛೇತ್ ॥ ಯಸ್ಮಿನ್ನಹನಿ ಸ್ವಾಪೋ ಭವತಿ ತಸ್ಮಿನ್ನಹನಿ ನಾಭ್ಯಭಿಮರ್ಶನಾಂತಂ ಕೃತ್ವಾ ಅಗ್ನೇ ತ್ವꣳ ಸು ಜಾಗೃಹಿ ವಯꣳ ಸು ಮಂದಿಷೀಮಹಿ ಗೋಪಾಯ ನಸ್ಸ್ವಸ್ತಯೇ ಪ್ರಬುಧೇ ನಃ ಪುನರ್ದದಃ ಸ್ವಪ್ಸ್ಯನ್ನಹನೀಯಮಭಿಮಂತ್ರಯತೇ । ತ್ವಮಗ್ನೇ ವ್ರತಪಾ ಅಸಿ ದೇವ ಆ ಮರ್ತೇಷ್ವಾ । ತ್ವಂ ಯಜ್ಞೇಷ್ವೀಡ್ಯಃ ಪ್ರಬುಧ್ಯ ಮುಷ್ಟೀ ವಾಚಂ ವಾ ವಿಸೃಜ್ಯ, ಅದೀಕ್ಷಿತವಾದಂ ವೋದಿತ್ವಾ ॥ ವಿಶ್ವೇ ದೇವಾ ಅಭಿ ಮಾ ಮಾಽವವೃತ್ರನ್ ಪ್ರಬುಧ್ಯ ಜಪತಿ । ಪುನರ್ಮನಃ ಪುನರಾಯು-ರಾಗಾತ್ಪುನಃ ಪ್ರಾಣಃ ಪುನರಾಕೂತಮಾಗಾತ್ । ವೈಶ್ವಾನರೋಽದಬ್ಧಸ್ತನೂಪಾ ಅವಬಾಧತಾಂ ದುರಿತಾನಿ ವಿಶ್ವಾ ಇತಿ ಚ । ಅಥೈಕೇಷಾಂ ಯದಿ ಪ್ರಾತಸ್ಸಾಯಂ ವಾ ಪ್ರೈಷಾನಂತರಂ ವಾಚಂ ವಿಸೃಜೇತ್ ತದಾ ವೈಷ್ಣವೀಮಾಗ್ನಾವೈಷ್ಣವೀಂ ಸಾರಸ್ವತೀಂ ಬಾರ್ಹಸ್ಪತ್ಯಾಮುತ್ತಮಾಮನೂಚ್ಯ ವಾಗ್ಯಂತವ್ಯೇತಿ । ಇದಂ ವಿಷ್ಣುರ್ವಿ ಚಕ್ರಮೇ ತ್ರೇಧಾ ನಿ ದಧೇ ಪದಮ್ । ಸಮೂಢಮಸ್ಯ ಪಾꣳಸುರೇ ॥ ಅಗ್ನಿಶ್ಚ ವಿಷ್ಣೋ ತಪ ಉತ್ತಮಂ ಮಹರ್ದೀಕ್ಷಾಪಾಲೇಭ್ಯೋ ವನತꣳ ಹಿ ಶಕ್ರಾ । ವಿಶ್ವೈರ್ದೇವೈರ್ಯಜ್ಞಿಯೈಸ್ಸಂವಿದಾನೌ ದೀಕ್ಷಾಮಸ್ಮೈ ಯಜಮಾನಾಯ ಧತ್ತಮ್ ॥ ಸರಸ್ವತ್ಯಭಿ ನೋ ನೇಷಿ ವಸ್ಯೋ ಮಾಪಸ್ಫರೀಃ ಪಯಸಾ ಮಾ ನ ಆಧಕ್ । ಜುಷಸ್ವ ನಸ್ಸಖ್ಯಾ ವೇಶ್ಯಾ ಚ ಮಾ ತ್ವತ್ಕ್ಷೇತ್ರಾಣ್ಯರಣಾನಿ ಗನ್ಮ ॥ ಬೃಹಸ್ಪತೇ ಅತಿ ಯದರ್ಯೋ ಅರ್ಹಾದ್ದ್ಯುಮದ್ವಿಭಾತಿ ಕ್ರತುಮಜ್ಜನೇಷು । ಯದ್ದೀದಯಚ್ಛವಸರ್ತ ಪ್ರಜಾತ ತದಸ್ಮಾಸು ದ್ರವಿಣಂ ಧೇಹಿ ಚಿತ್ರಮ್ ॥ ಯದಿ ವರ್ಷತಿ ಧಾವೇತ್ ನಮೋ ರುದ್ರಾಯ ವಾಸ್ತೋಷ್ಪತಯೇ ಆಯನೇ ವಿದ್ರವಣೇ ಉದ್ಯಾನೇ ಯತ್ಪರಾಯಣೇ ಆವರ್ತನೇ ವಿವರ್ತನೇ ಯೋ ಗೋಪಾಯತಿ ತꣳ ಹುವೇ ॥ ದೀಕ್ಷಿತಾಂತರೇಣ ಸಮಾಗಮೇ ಕಯಾ ನಶ್ಚಿತ್ರ ಆಭುವದೂತೀ ಸದಾವೃಧಸ್ಸಖಾ । ಕಯಾ ಶಚಿಷ್ಠಯಾ ವೃತಾ ॥ ಸರ್ವತ್ರ ಭೂರ್ಭುವಸ್ಸುವರಿತಿ ವ್ಯಾಹೃತೀರ್ಜಪೇತ್ ।</p>
<p>ಸನೀಹಾರಃ :-</p>
<p>ಪೂಷಾ ಸನ್ಯಾ ಸೋಮೋ ರಾಧಸಾ ಸನೀಹಾರಾನ್ ಸꣳಶಾಸ್ತಿ । ಚಂದ್ರಮಸಿ ಮಮ ಭೋಗಾಯ ಭವ । ವಸ್ತ್ರಮಸಿ ಮಮ ಭೋಗಾಯ ಭವ । ಉಸ್ರಾಸಿ ಮಮ ಭೋಗಾಯ ಭವ । ಹಯೋಽಸಿ ಮಮ ಭೋಗಾಯ ಭವ । ಛಾಗೋಽಸಿ ಮಮ ಭೋಗಾಯ ಭವ । ಮೇಷೋಽಸಿ ಮಮ ಭೋಗಾಯ ಭವ ಇತ್ಯೇತೈರ್ಯಥಾಲಿಂಗಂ ಪ್ರತಿಗೃಹ್ಣಾತಿ । ದೇವಸ್ಸವಿತಾ ವಸೋರ್ವಸುದಾವಾ ರಾಸ್ವೇಯತ್ಸೋಮಾ ಭೂಯೋ ಭರ ಮಾ ಪೃಣನ್ ಪೂರ್ತ್ಯಾ ವಿರಾಧಿ ಮಾಹಮಾಯುಷಾ ಅನ್ಯಾನಿ । ವಾಯವೇ ತ್ವಾ ತಾಸಾಂ ನಷ್ಟಾಮನುದಿಶತಿ । ವರುಣಾಯ ತ್ವಾ ಅಪ್ಸು ಮೃತಾಮ್ । ನಿರ್​ಋತೈ ತ್ವಾ ಅವಸನ್ನಾಂ ಸಂಶೀರ್ಣಾಂ ವಾ । ಮರುದ್ಭ್ಯಸ್ತ್ವಾ ಇತಿ ಹ್ರಾದುನಿಹತಾಂ ಮೇಷ್ಕಹತಾಮಪ್ಸು ವಾ ಮಗ್ನಾಮ್ । ರುದ್ರಾಯ ತ್ವಾ ಮಹಾದೇವಹತಾಮ್ । ಇಂದ್ರಾಯ ತ್ವಾ ಪ್ರಸಹ್ವನೇ ಯಾಂ ಸೇನಾಽಭೀತ್ವರೀ ವಿಂದೇತ । ಯಮಾಯ ತ್ವಾ ಅವಿಜ್ಞಾತೇನ ಯಕ್ಷ್ಮಣಾ ಮೃತಾಮ್ । ಅನುದಿಷ್ಟಾನಾಮಧಿಗತಾಂ ನ ಗೋಷು ಚಾರಯೇತ್ । ಸನೀಹಾರಪ್ರಸ್ಥಾಪನಾಂತಂ ಪ್ರಥಮಮಹಸ್ಸಂತಿಷ್ಠತೇ ॥</p>
<p>ದ್ವಿತೀಯೇಹ್ನಿ ವ್ರತಪ್ರದಾನಮ್ :-</p>
<p>ಅಧ್ವರ್ಯುಃ - ವ್ಯುಷಿತೇ ಅಗ್ನೀನ್ ಜ್ಯೋತಿಷ್ಮತಃ ಕುರುತ ದೀಕ್ಷಿತ ವಾಚಂ ಯಚ್ಛ ಪತ್ನಿ ವಾಚಂ ಯಚ್ಛ ಇತಿ ಸಂಪ್ರೇಷ್ಯತಿ । ಉದಿತ ಆದಿತ್ಯೇ ದುಗ್ಧೇ ಚ ವ್ರತ ಪಯಸಿ । ಯಜಮಾನಃ ಯಾಃ ಪಶೂನಾಮೃಷಭೇ ವಾಚಸ್ತಾಸ್ಸೂರ್ಯೋ ಅಗ್ರೇ ಶುಕ್ರೋ ಅಗ್ರೇ ತಾಃ ಪ್ರಹಿಣ್ವೋ ಯಥಾಭಾಗಂ ವೋ ಅತ್ರ ಶಿವಾನಸ್ತಾಃ ಪುನರಾಯಂತು ವಾಚಃ ಇತಿ ಜಪಿತ್ವಾ । ವ್ರತಂ ಕೃಣುತ ಇತಿ ವಾಚಂ ವಿಸೃಜತೇ । ಅಧ್ವರ್ಯುಬ್ರಹ್ಮಯಜಮಾನಾಃ ಪೂರ್ವವತ್ಸೋಮಪರಿವೇಷಣಂ ಕುರ್ವಂತಿ । ಯಜಮಾನಃ - ಅಹಂ ತ್ವದಸ್ಮಿ ಮದಸಿ ತ್ವಮೇತನ್ಮಮಾಸಿ ಯೋನಿಸ್ತವ ಯೋನಿರಸ್ಮಿ । ಮಮೈವ ಸನ್ವಹ ಹವ್ಯಾನ್ಯಗ್ನೇ ಪುತ್ರಃ ಪಿತ್ರೇ ಲೋಕಕೃಜ್ಜಾತವೇದಃ ॥ ಆಜುಹ್ವಾನಸ್ಸುಪ್ರತೀಕಃ ಪುರಸ್ತಾದಗ್ನೇ ಸ್ವಾಂ ಯೋನಿಮಾಸೀದ ಸಾಧ್ಯಾ । ಅಸ್ಮಿನ್ಸಧಸ್ಥೇ ಅಧ್ಯುತ್ತರಸ್ಮಿನ್ವಿಶ್ವೇ ದೇವಾ ಯಜಮಾನಶ್ಚ ಸೀದತ ಏತಾಭ್ಯಾಮಾಹವನೀಯಮುಪತಿಷ್ಠತೇ ॥</p>
<p>ಪ್ರಾಯಣೀಯೇಷ್ಟಿಃ</p>
<p>ಪ್ರಾಯಣೀಯಾಯಾಸ್ತಂತ್ರಂ ಪ್ರಕ್ರಮಯತಿ । ಉತ್ತರೇಣ ಗಾರ್ಹಪತ್ಯಮಿತ್ಯಾದಿ । ನ ವ್ರತಪ್ರವೇಶನಮ್ । ಪೌರ್ಣಮಾಸಂ ತಂತ್ರಮ್ । ಪಂಚದಶ ಸಾಮಿಧೇನ್ಯಃ । ನೇಧ್ಮಪ್ರವ್ರಶ್ಚನಮ್ । ಅಲಂಕೃತ್ಯ ಪರಿಸ್ತರಣಮ್ । ದೇವಾ ದೇವೇಷು, ಕರ್ಮಣೇ ವಾಮಿತ್ಯಾದಿ । ಪಾತ್ರಪ್ರಯೋಗಕಾಲೇ ಸ್ಥಾಲೀ ಸ್ಫ್ಯಶ್ಚ ದ್ವಂದ್ವಮ್ । ಅಗ್ನಿಹೋತ್ರಹವಣ್ಯಾದಿ । ಶಮ್ಯಾ ದೃಷದುಪಲ ಪ್ರಣೀತಾನ್ವಾಹಾರ್ಯಸ್ಥಾಲೀ ಮದಂತೀ ಪಿಷ್ಟಲೇಪ ಯೋಕ್ತ್ರವರ್ಜಮ್ । ಪವಿತ್ರೇ ಕೃತ್ವಾ, ನ ಬ್ರಹ್ಮವರಣಮ್ । ಬ್ರಹ್ಮಾ - ತೂಷ್ಣೀಮತಿಕ್ರಮ್ಯ ಮಂತ್ರೇಣ ನಿರಸನೋಪವೇಶನೇ ಕರೋತಿ । ಅಧ್ವರ್ಯುಃ - ಯಜಮಾನ ವಾಚಂ ಯಚ್ಛ । ನಿರ್ವಪಣಕಾಲೇ ಅದಿತ್ಯೈ ಜುಷ್ಟಂ ನಿರ್ವಪಾಮಿ । ಅದಿತೇ ಹವ್ಯꣳ ರಕ್ಷಸ್ವ । ಅದಿತ್ಯೈ ವೋ ಜುಷ್ಟಂ ಪ್ರೋಕ್ಷಾಮಿ । ಕೃಷ್ಣಾಜಿನಾದಾನಾದಿ । ಹಸ್ತೇನ ತುಷೋಪವಪನಮ್ । ಉತ್ಕರೇ ತ್ರಿರ್ನಿನೀಯ ಧೃಷ್ಟ್ಯಾದಾನಾದಿ । ಧ್ರುವೋಽಸೀತಿ ಸ್ಥಾಲ್ಯಾಸಾದನಮ್ । ದೇವಸ್ತ್ವಾ ಸವಿತಾ ಇತಿ ಪಯ ಉತ್ಪೂಯ ಸ್ಥಾಲ್ಯಾಮಾಸಿಂಚತಿ । ತಂಡುಲಾನುತ್ಪೂಯ ಘರ್ಮೋಽಸೀತಿ ಸ್ಥಾಲ್ಯಾಂ ತಂಡುಲಾನ್ ಕ್ಷಿಪತಿ । ಅಂತರಿತꣳ ರಕ್ಷಃ । ಅವಿದಹಂತ । ಸ್ಫ್ಯಾದಾನಾದಿ । ಸಂಪ್ರೈಷಕಾಲೇ ಪತ್ನೀವರ್ಜಂ ಸಂಪ್ರೇಷ್ಯತಿ ಪ್ರೋಕ್ಷಣೀರಾಸಾದಯೇಧ್ಮಾಬರ್ಹಿರುಪಸಾದಯ ಸ್ರುವಂ ಚ ಸ್ರುಚಶ್ಚ ಸಂಮೃಡ್ಢ್ಯಾಜ್ಯೇನೋದೇಹಿ । ಅಗ್ನೇ ಗೃಹಪತ ಇತ್ಯಾದಿ । ಯಜಮಾನಃ - ಯುಕ್ತಾ ಮೇ ಯಜ್ಞಮನ್ವಾಸಾತೈ । ಪ್ರಕೃತಿವದಾಜ್ಯಗ್ರಹಣಮ್ । ಅದಿತ್ಯೈ ಜುಷ್ಟಮಭಿಘಾರಯಾಮಿ । ಆರ್ದ್ರೋ ಭುವನಸ್ಯ ಇತ್ಯುದ್ವಾಸ್ಯ । ದೇವಸ್ತ್ವಾ ಸವಿತಾ ಇತ್ಯಲಂಕೃತ್ಯ । ಸೂರ್ಯಂ ತೇ ಚಕ್ಷುಃ । ವಾತಂ ಪ್ರಾಣಃ । ದ್ಯಾಂ ಪೃಷ್ಠಮ್ । ಅಂತರಿಕ್ಷಮಾತ್ಮಾ । ಅಂಗೈರ್ಯಜ್ಞಮ್ । ಪೃಥಿವೀꣳ ಶರೀರೈಃ ಷಡ್ಢೋತ್ರಾ ಪ್ರಾಯಣಿಯಮಾಸಾದಯತಿ । ಯಜ್ಞೋಽಸ್ಯಯಂ ಯಜ್ಞೋ ಮಮಾಗ್ನೇ ಚತುರ್ಹೋತೇತ್ಯಾಸನ್ನಾಭಿಮರ್ಶನಮ್ । ಉಪಭೃತಮಂತತ ಇತ್ಯೇವಮಂತಂ ಕೃತ್ವಾ । ನ ಸ್ರುಚೋಸ್ಸಾದನಮ್ । ನಾಜ್ಯಭಾಗೌ । ಯಜಮಾನಃ - ಪಂಚಹೋತಾರಂ ವದೇತ್ । ಪ್ರಧಾನಾನಾಮುಪಾಂಶು ಪ್ರಚಾರಃ । ಆ ಪ್ಯಾಯತಾಮ್ ಚತ್ವಾರಿ । ಅವದ್ಯನ್ ಸಂಪ್ರೇಷ್ಯತಿ । ಪಥ್ಯಾಯೈ ಸ್ವಸ್ತಯೇ ಅನುಬ್ರೂಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಪಥ್ಯಾಂ ಸ್ವಸ್ತಿಂ ಯಜ ಪೂರ್ವಾರ್ಧೇ ಜುಹೋತಿ । ಯಜಮಾನಃ - ಪಥ್ಯಾಯೈ ಸ್ವಸ್ತಯ ಇದಮ್ । ದಬ್ಧಿರಸ್ಯದಬ್ಧೋ ಭೂಯಾಸಂ ಪಾಪ್ಮಾನಂ ದಭೇಯಮ್ । ಅಗ್ನಯೇ ಅನುಬ್ರೂಹಿ । ಅಗ್ನಿಂ ಯಜ ದಕ್ಷಿಣಾರ್ಧೇ ಜುಹೋತಿ । ಯಜಮಾನಃ - ಅಗ್ನಯ ಇದಮ್ । ದಬ್ಧಿರಸಿ । ಸೋಮಾಯ ಅನುಬ್ರೂಹಿ । ಸೋಮಂ ಯಜ ಪಶ್ಚಾರ್ಧೇ ಜುಹೋತಿ । ಯಜಮಾನಃ - ಸೋಮಾಯೇದಮ್ । ದಬ್ಧಿರಸಿ । ಸವಿತ್ರೇ ಅನುಬ್ರೂಹಿ । ಸವಿತಾರಂ ಯಜ ಉತ್ತರಾರ್ಧೇ ಜುಹೋತಿ । ಯಜಮಾನಃ - ಸವಿತ್ರ ಇದಮ್ । ದಬ್ಧಿರಸಿ । ಅಧ್ವರ್ಯುಃ - ಪ್ರತ್ಯಾಕ್ರಮ್ಯ ಜುಹ್ವಾಮುಪಸ್ತೀರ್ಯ, ಅವದ್ಯಮಾನೇ ಸಾಮ । ಚರೋರವದಾಯ, ಅಭಿಘಾರ್ಯ, ಹವಿಃ ಪ್ರತ್ಯಭಿಘಾರ್ಯ, ಅದಿತ್ಯಾ ಅನುಬ್ರೂಹಿ । ಅದಿತಿಂ ಯಜ ಮಧ್ಯೇ ಜುಹೋತಿ । ಯಜಮಾನಃ - ಅದಿತ್ಯಾ ಇದಮ್ । ಅದಿತ್ಯಾ ಅಹಂ ದೇವಯಜ್ಯಯಾ ಪ್ರ ಪ್ರಜಯಾ ಚ ಪಶುಭಿಶ್ಚ ಜನಿಷೀಯ । ಅಧ್ವರ್ಯುಃ - ಮರುತೋ ಯದ್ಧ ವೋ ದಿವಸ್ಸುಮ್ನಾಯಂತೋ ಹವಾಮಹೇ । ಆ ತೂ ನ ಉಪಗಂತನ ಮಾರುತೀಮೃಚಮನೂಚ್ಯ । ಪ್ರತ್ಯಾಕ್ರಮ್ಯ ನಾರಿಷ್ಠಾದಿ । ನ ವಿರುಜ್ಯ ಪ್ರಾಶಿತ್ರಮ್ । ನ ಯಜಮಾನಭಾಗಮ್ । ಚತುರ್ಧಾಕರಣಕಾಲೇ ತ್ರೇಧಾಕರಣಮ್೧ । ನ ಹವಿಶ್ಶೇಷೋದ್ವಾಸನಮ್ । ಪಥ್ಯಾಸ್ವಸ್ತ್ಯಾದೀನಾಂ ನೋಜ್ಜಿತಯಃ । ಅದಿತ್ಯಾ ಅಹಮುಜ್ಜಿತಿಮ್ । ಸಂಸ್ರಾವಹೋಮಾಂತಾ ಪ್ರಾಯಣೀಯಾ ಸಂತಿಷ್ಠತೇ । ಧಾರಯತಿ ಧ್ರೌವಮಾಜ್ಯಮ್ । ಪ್ರಾಗ್ವಂಶೇ ಬರ್ಹಿಸ್ಥಾಲೀಮನಿಷ್ಕಾಸಿತಾಂ ಮೇಕ್ಷಣಮಿತಿ ಉದಯನೀಯಾರ್ಥಂ ನಿದಧಾತಿ ।</p>
<p>ಸೋಮಕ್ರಯಃ</p>
<p>ಸೋಮಕ್ರಯಣ್ಯಾ ಪದಗ್ರಹಣಮ್ :-
ಪ್ರಾಯಣೀಯಾಯಾ ಧ್ರೌವಾಜ್ಯಂ ಜುಹ್ವಾಂ ಚತುರೋ ಗೃಹ್ಣಾತಿ ತೂಷ್ಣೀಮಾಪ್ಯಾಯನಂ ಕುರ್ವನ್ । ತಸ್ಮಿನ್ ದರ್ಭೇಣ ಹಿರಣ್ಯಂ ನಿಷ್ಟರ್ಕ್ಯಂ ಬಧ್ವಾ । ಇಯಂ ತೇ ಶುಕ್ರತನೂರಿದಂ ವರ್ಚಸ್ತಯಾ ಸಂಭವ ಭ್ರಾಜಂ ಗಚ್ಛ ಅವದಧಾತಿ । ಪುರಸ್ತಾತ್ಪ್ರತೀಚೀ ಸೋಮಕ್ರಯಣ್ಯವಸ್ಥಿತಾ ಭವತಿ । ತದಾಜ್ಯಂ ಸೋಮಕ್ರಯಣೀ-ಮೀಕ್ಷಮಾಣೋ ಜುಹೋತಿ । ಜೂರಸಿ ಧೃತಾ ಮನಸಾ ಜುಷ್ಟಾ ವಿಷ್ಣವೇ ತಸ್ಯಾಸ್ತೇ ಸತ್ಯಸವಸಃ ಪ್ರಸವೇ ವಾಚೋ ಯಂತ್ರಮಶೀಯ ಸ್ವಾಹಾ । ಯಜಮಾನಃ - ವಾಚೇ ಸೋಮಕ್ರಯಣ್ಯಾ ಇದಮ್ । ಅಪರಂ ಚತುರ್ಗೃಹೀತಂ ಗೃಹೀತ್ವಾನಾಪ್ಯಾಯ್ಯ ಧ್ರೌವಸಮಾಪ್ತಿಃ । ಶುಕ್ರಮಸ್ಯಮೃತಮಸಿ ಹಿರಣ್ಯಂ ಘೃತಾದುದ್ಧೃತ್ಯ । ವೈಶ್ವದೇವꣳ ಹವಿಃ ಆಜ್ಯಮವೇಕ್ಷ್ಯ । ಚಿದಸಿ ಮನಾಸಿ ಧೀರಸಿ ದಕ್ಷಿಣಾಸಿ ಯಜ್ಞಿಯಾಸಿ ಕ್ಷತ್ರಿಯಾಸ್ಯದಿತಿ-ರಸ್ಯುಭಯತಶ್ಶೀರ್ಷ್ಣೀ ಸಾ ನಸ್ಸುಪ್ರಾಚೀ ಸುಪ್ರತೀಚೀ ಸಂಭವ ಪ್ರಾಙ್ಮುಖೀಂ ಸೋಮಕ್ರಯಣೀ-ಮಭಿಮಂತ್ರಯತೇ । ಅಕರ್ಣಗೃಹೀತಾಽಪದಿಬದ್ಧಾ ಭವತಿ । ಮಿತ್ರಸ್ತ್ವಾ ಪದಿ ಬಧ್ನಾತು ದಕ್ಷಿಣಂ ಪೂರ್ವಪಾದಂ ಪ್ರೇಕ್ಷತೇ । ಪೂಷಾಧ್ವನಃ ಪಾತ್ವಿಂದ್ರಾಯಾಧ್ಯಕ್ಷಾಯಾನು ತ್ವಾ ಮಾತಾ ಮನ್ಯತಾಮನು ಪಿತಾನು ಭ್ರಾತಾ ಸಗರ್ಭ್ಯೋಽನು ಸಖಾ ಸಾಯೂಥ್ಯಸ್ಸಾ ದೇವಿ ದೇವಮಚ್ಛೇಹೀಂದ್ರಾಯ ಸೋಮಮ್ ಪ್ರಾಚೀಂ ಯತೀಮನುಮಂತ್ರಯತೇ । ವಸ್ವ್ಯಸಿ । ರುದ್ರಾಸಿ । ಅದಿತಿರಸಿ । ಆದಿತ್ಯಾಸಿ । ಶುಕ್ರಾಸಿ । ಚಂದ್ರಾಸಿ ಷಟ್ಪದಾನ್ಯನು ನಿಕ್ರಾಮತಿ । ದಕ್ಷಿಣೇನ ಪದಾ ದಕ್ಷಿಣಾನಿ । ಏಕಮಿಷೇ ವಿಷ್ಣುಸ್ತ್ವಾನ್ವೇತು । ದ್ವೇ ಊರ್ಜೇ ವಿಷ್ಣುಸ್ತ್ವಾನ್ವೇತು । ತ್ರೀಣಿ ವ್ರತಾಯ ವಿಷ್ಣುಸ್ತ್ವಾನ್ವೇತು । ಚತ್ವಾರಿ ಮಾಯೋ ಭವಾಯ ವಿಷ್ಣುಸ್ತ್ವಾನ್ವೇತು । ಪಂಚ ಪಶುಭ್ಯೋ ವಿಷ್ಣುಸ್ತ್ವಾನ್ವೇತು । ಷಡ್ರಾಯಸ್ಪೋಷಾಯ ವಿಷ್ಣುಸ್ತ್ವಾನ್ವೇತು । ಸಪ್ತ ಸಪ್ತಭ್ಯೋ ಹೋತ್ರಾಭ್ಯೋ ವಿಷ್ಣುಸ್ತ್ವಾನ್ವೇತು । ಸೋಮಕ್ರಯಣ್ಯಾ ನಿಷ್ಕ್ರಮ್ಯಮಾಣೇಷು ಯಜಮಾನಸ್ಸಪ್ತಪದಾನ್ಯನು-ವರ್ತಯಿತ್ವಾ । ಸಖಾಯಸ್ಸಪ್ತಪದಾ ಅಭೂಮ ಸಖ್ಯಂ ತೇ ಗಮೇಯꣳ ಸಖ್ಯಾತ್ತೇ ಮಾ ಯೋಷꣳ ಸಖ್ಯಾನ್ಮೇ ಮಾ ಯೋಷ್ಠಾಃ ಸಪ್ತಮೇ ಪದೇ ಜಪತಿ । ಬೃಹಸ್ಪತಿಸ್ತ್ವಾ ಸುಮ್ನೇ ರಣ್ವತು ರುದ್ರೋ ವಸುಭಿರಾಚಿಕೇತು ಸಪ್ತಮಂ ಪದಮಧ್ವರ್ಯುರಂಜಲಿನಾಭಿಗೃಹ್ಯ । ಪದೇ ಹಿರಣ್ಯಂ ನಿಧಾಯ । ಪೃಥಿವ್ಯಾಸ್ತ್ವಾ ಮೂರ್ಧನ್ನಾಜಿಘರ್ಮಿ ದೇವಯಜನಮಿಡಾಯಾಃ ಪದೇ ಘೃತವತಿ ಸ್ವಾಹಾ ಹಿರಣ್ಯೇ ಜುಹೋತಿ । ವಾಚೇ ಸೋಮಕ್ರಯಣ್ಯಾ ಇದಮ್ । ಅಪಾದಾಯ ಹಿರಣ್ಯಮ್ । ದೇವಸ್ಯ ತ್ವಾ ಸವಿತುಃ &mdash;—ಆ ದದೇ ಸ್ಫ್ಯಮಾದಾಯ । ಪರಿಲಿಖಿತꣳ ರಕ್ಷಃ ಪರಿಲಿಖಿತಾ ಅರಾತಯ ಇದಮಹꣳ ರಕ್ಷಸೋ ಗ್ರೀವಾ ಅಪಿ ಕೃಂತಾಮಿ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮ ಇದಮಸ್ಯ ಗ್ರೀವಾ ಅಪಿಕೃಂತಾಮಿ ತ್ರಿಃ ಪ್ರದಕ್ಷಿಣಂ ಪದಂ ಪರಿಲಿಖತಿ ಯಾವದ್ಘೃತಮನು ವಿಸೃತಂ ಭವತಿ । ಕೃಷ್ಣವಿಷಾಣಯಾ ಚಾನುಪರಿಲಿಖ್ಯ ತ್ರಿಃ । ಅಸ್ಮೇ ರಾಯಃ ಸ್ಥಾಲ್ಯಾಂ ಯಾವತ್ತ್ಮೂತಂ ಸಮೋಪ್ಯ । ತ್ವೇ ರಾಯಃ ಯಜಮಾನಾಯ ಪ್ರಯಚ್ಛತಿ । ತೋತೇ ರಾಯಃ ಯಜಮಾನಃ ಪತ್ನ್ಯೈ ಪ್ರಯಚ್ಛತಿ । ಮಾಹꣳ ರಾಯಸ್ಪೋಷೇಣ ವಿಯೋಷಮ್ ಪತ್ನೀ ಪದಂ ಪ್ರದೀಯಮಾನಮನುಮಂತ್ರಯತೇ । ಅಧ್ವರ್ಯುಃ - ಸಂ ದೇವಿ ದೇವ್ಯೋರ್ವಶ್ಯಾ ಪಶ್ಯಸ್ವ ಸೋಮಕ್ರಯಣ್ಯಾ ಪತ್ನೀಂ ಸಂಖ್ಯಾಪಯತಿ । ತ್ವಷ್ಟೀಮತೀ ತೇ ಸಪೇಯ ಸುರೇತಾ ರೇತೋ ದಧಾನಾ ವೀರಂ ವಿದೇಯ ತವ ಸಂದೃಶಿ ಪತ್ನೀ ಸೋಮಕ್ರಯಣೀಮನುಮಂತ್ರಯತೇ । ತ್ವಷ್ಟುಮಂತಸ್ತ್ವಾ ಸಪೇಮ ಯಜಮಾನೋಽ-ನುಮಂತ್ರಯತೇ । ಅಧ್ವರ್ಯುಃ - ಯತಃ ಪದಮಪಾತ್ತಂ ತಸ್ಮಿನ್ ಸಹಿರಣ್ಯೌ ಪಾಣೀ ಪ್ರಕ್ಷಾಲ್ಯ । ಉನ್ನಂಭಯ ಪೃಥಿವೀಂ ಭಿಂಧೀದಂ ದಿವ್ಯಂ ನಭಃ । ಉದ್ನೋ ದಿವ್ಯಸ್ಯ ನೋ ದೇಹೀಶಾನೋ ವಿಸೃಜಾ ದೃತಿಮ್ ಅದ್ಭಿಃ ಉಪನಿನೀಯ । ಪದಂ ತ್ರೈಧಂ ವಿಭಜ್ಯ ತೃತೀಯಮುತ್ತರತೋ ಗಾರ್ಹಪತ್ಯಸ್ಯ ಶೀತೇ ಭಸ್ಮನ್ಯುಪವಪತಿ । ತೃತೀಯಮಾಹವನೀಯಸ್ಯ । ತೃತೀಯಂ ಪತ್ನ್ಯೈ ಪ್ರಯಚ್ಛತಿ । ತತ್ಸಾ ಗೃಹೇಷು ನಿದಧಾತಿ । ಅಧ್ವರ್ಯುಃ ಅತ್ರ ಆದಿತ್ಯೋಪಸ್ಥಾನಮ್ । ಸೂರ್ಯಸ್ಯ ಚಕ್ಷುರಾರುಹಮಗ್ನೇರಕ್ಷ್ಣಃ ಕನೀನಿಕಾಂ ಯದೇತಶೇಭಿರೀಯಸೇ</p>
<p>ಭ್ರಾಜಮಾನೋ ವಿಪಶ್ಚಿತಾ ಆದಿತ್ಯಮುಪತಿಷ್ಠತೇ ।</p>
<p>ಸೋಮಶೋಧನಮ್ :-</p>
<p>ಉತ್ತರವೇದಿದೇಶೇ ಉಪರವದೇಶೇ ವಾ ಲೋಹಿತಂ ಚರ್ಮಾನಡುಹಂ ಪ್ರಾಚೀನಗ್ರೀವಮುತ್ತರಲೋಮಾ-ಸ್ತೀರ್ಯ । ದಕ್ಷಿಣೇ ಚರ್ಮಪಕ್ಷೇ ರಾಜಾನಂ ನಿವಪತ್ಯುತ್ತರಸ್ಮಿನ್ನುಪವಿಶತಿ ಸೋಮವಿಕ್ರಯೀ । ಉದಕುಂಭಂ ರಾಜಾನಂ ಸೋಮವಿಕ್ರಯಿಣಮಿತಿ ಸರ್ವತಃ ಪರಿಶ್ರಿತ್ಯೋತ್ತರೇಣ ದ್ವಾರಂ ಕೃತ್ವಾ ಸೋಮವಿಕ್ರಯಿನ್ ಸೋಮꣳ ಶೋಧಯ ಇತ್ಯುಕ್ತ್ವಾ ಪರಾಙ್ಙಾವರ್ತತೇ । ಅಪಿ ಪಂಥಾಮಗಸ್ಮಹಿ ಸ್ವಸ್ತಿ ಗಾಮನೇಹಸಂ ಯೇನ ವಿಶ್ವಾಃ ಪರಿ ದ್ವಿಷೋ ವೃಣಕ್ತಿ ವಿಂದತೇ ವಸು ಅಧ್ವರ್ಯುಬ್ರಹ್ಮಯಜಮಾನಾಃ ಉದ್ಧೃತಪೂರ್ವಫಲಕೇನಾನಸಾ ಪರಿಶ್ರಿತೇನ ಛದಿಷ್ಮತಾ ಪ್ರಾಂಚಸ್ಸೋಮಮಚ್ಛ ಯಾಂತಿ । ಉತ್ತರೇಣ ರಾಜಾನಂ ಪ್ರಾಗೀಷಮುದಗೀಷಂ ವಾ ನದ್ಧಯುಗಂ ಶಕಟಂ ಚುಬುಕಪ್ರತಿಷ್ಠಿತಮ್ । ಅꣳಶುನಾ ತೇ ಅꣳಶುಃ ಪೃಚ್ಯತಾಂ ಪರುಷಾ ಪರುರ್ಗಂಧಸ್ತೇ ಕಾಮಮವತು ಮದಾಯ ರಸೋ ಅಚ್ಯುತೋಽಮಾತ್ಯೋಽಸಿ ಶುಕ್ರಸ್ತೇ ಗ್ರಹಃ ಯಜಮಾನೋ ರಾಜಾನಮಭಿ-ಮಂತ್ರಯತೇ ।</p>
<p>ಸೋಮಮಾನಮ್ :-</p>
<p>ಅಧ್ವರ್ಯುಃ - ಕ್ಷೌಮಂ ವಾಸೋ ದ್ವಿಗುಣಂ ತ್ರಿಗುಣಂ ವಾ ಪ್ರಾಗ್ದಶಮುತ್ತರದಶಂ ವಾ ಚರ್ಮಣ್ಯಾಸ್ತೃಣಾತಿ । ಉದಗ್ದಶಂ ವಾ । ತಸ್ಮಿನ್ ಹಿರಣ್ಯಪಾಣಿರಂಗುಷ್ಠೇನ ಕನಿಷ್ಠಿಕಯಾ ಚಾಂಗುಲ್ಯಾ ಅꣳಶೂನ್ ಸಂಗೃಹ್ಯಾನ್ಯಚನ್ ಅಭಿ ತ್ಯಂ ದೇವꣳ ಸವಿತಾರಮೂಣ್ಯೋಃ ಕವಿಕ್ರತುಮರ್ಚಾಮಿ ಸತ್ಯಸವಸꣳ ರತ್ನಧಾಮಭಿಪ್ರಿಯಂ ಮತಿಮೂರ್ಧ್ವಾ ಯಸ್ಯಾಮತಿರ್ಭಾ ಅದಿದ್ಯುತತ್ಸವೀಮನಿ ಹಿರಣ್ಯಪಾಣಿರಮಿಮೀತ ಸುಕ್ರತುಃ ಕೃಪಾ ಸುವಃ ಅತಿಚ್ಛಂದಸರ್ಚಾ ಮಿಮೀತೇ । ಏಕಯೈಕಯೋತ್ಸರ್ಗಂ ಮಿಮೀತೇ । ಸರ್ವಾಸ್ವಂಗುಷ್ಠಮುಪನಿಗೃಹ್ಣಾತಿ ಯಯಾ ಪ್ರಥಮಂ ನ ತಯಾ ಪಂಚಮಂ ತಯೈವೋತ್ತಮಮ್ । ಅಸ್ಮಿನ್ಕಾಲೇ ಬ್ರಹ್ಮಾ ದಕ್ಷಿಣತ ಆಸ್ತೇ । ಏವಮಂಗುಷ್ಠೇನೋಪಮಧ್ಯಮಯಾ ದ್ವಿತೀಯಂ ಅಂಗುಷ್ಠೇನ ಮಧ್ಯಮಯಾ ತೃತೀಯಮ್ । ಅಂಗುಷ್ಠೇನ ಪ್ರದೇಶಿನ್ಯಾ ಚತುರ್ಥಮ್ । ಅಂಗುಷ್ಠೇನೋಪಮಧ್ಯಮಯಾ ಪಂಚಮಮ್ । ಪಂಚಕೃತ್ವೋ ಯಜುಷಾ ಮಿಮೀತೇ ಪಂಚಕೃತ್ವಸ್ತೂಷ್ಣೀಮ್ । ಪೂರ್ವವಚ್ಚತ್ವಾರಿ ಮೀತ್ವಾ ಅಂಗುಷ್ಠೇನ ಕನಿಷ್ಠಿಕಯಾ ಪಂಚಮಂ ಮಿಮೀತೇ । ಏವಂ ದ್ವಿಸ್ತ್ರಿರಪರಿಮಿತಕೃತ್ವೋ ವಾ । ಪ್ರಜಾಭ್ಯಸ್ತ್ವಾ ಅವಶಿಷ್ಟಾನ್ಯಂಶೂನುಪಸಮೂಹ್ಯ । ಆಸ್ತೀರ್ಣೇನ ಕ್ಷೌಮೇಣ ವಾಸಸೋಪಸಂಗೃಹ್ಯ । ಪ್ರಾಣಾಯ ತ್ವಾ ದ್ವಿಗುಣೇನೋಷ್ಣೀಷೇಣೋಪನಹ್ಯ । ವ್ಯಾನಾಯ ತ್ವಾ ವಿಸ್ರಸ್ಯ । ಪ್ರಜಾಸ್ತ್ವಮನು ಪ್ರಾಣಿಹಿ ಪ್ರಜಾಸ್ತ್ವಾಮನು ಪ್ರಾಣಂತು ಅವೇಕ್ಷ್ಯ । ಪುನಸ್ತೂಷ್ಣೀಂ ಬಧ್ನಾತಿ ।</p>
<p>ಸೋಮಕ್ರಯಃ :-</p>
<p>ಏಷ ತೇ ಗಾಯತ್ರೋ ಭಾಗ ಇತಿ ಮೇ ಸೋಮಾಯ ಬ್ರೂತಾದೇಷ ತೇ ತ್ರೈಷ್ಟುಭೋ ಭಾಗ ಇತಿ</p>
<p>ಮೇ ಸೋಮಾಯ ಬ್ರೂತಾದೇಷ ತೇ ಜಾಗತೋ ಭಾಗ ಇತಿ ಮೇ ಸೋಮಾಯ ಬ್ರೂತಾಚ್ಛಂದೋ-ಮಾನಾꣳ ಸಾಮ್ರಾಜ್ಯಂ ಗಚ್ಛೇತಿ ಮೇ ಸೋಮಾಯ ಬ್ರೂತಾತ್ ಏತೈರ್ಯಜಮಾನೋ ರಾಜಾನಮುಪತಿಷ್ಠತೇ । ಅಧ್ವರ್ಯುಃ - ದೇವಸೋರ್ಯ ಸೋಮಂ ಕ್ರೇಷ್ಯಾಮಸ್ತಂ ತೇ ಪ್ರಬ್ರೂಮಸ್ತಂ ತ್ವಂ ವಿಶ್ವೇಭ್ಯೋ ದೇವೇಭ್ಯ ಋತೂನ್ಕಲ್ಪಯ೧ ದಕ್ಷಿಣಾಃ ಕಲ್ಪಯ ಯಥರ್ತು ಯಥಾ ದೇವತಮ್ ಆದಿತ್ಯಮುಪಸ್ಥಾಯ ।</p>
<p>ಸೋಮವಿಕ್ರಯಿಣೇ ರಾಜಾನಂ ಪ್ರದಾಯ ಪಣತೇ । ಸೋಮವಿಕ್ರಯಿನ್ ಕ್ರಯ್ಯಸ್ತೇ ಸೋಮಾ೩ ಇತ್ಯಾಹ । ಕ್ರಯ್ಯಃ ಸೋಮವಿಕ್ರಯೀ ಪ್ರತ್ಯಾಹ । ಸೋಮಂ ತೇ ಕ್ರೀಣಾಮ್ಯೂರ್ಜಸ್ವಂತಂ ಪಯಸ್ವಂತಂ ವೀರ್ಯಾವಂತ-ಮಭಿಮಾತಿಷಾಹಮ್ ಇತಿ ಜಪಿತ್ವಾ । ಗವಾ ತೇ ಕ್ರೀಣಾನಿ ಏಷಾ ಸೋಮಕ್ರಯಣೀಂ ನಿರ್ದಿಶ್ಯ । ತಸ್ಯಾ ಆತ್ಮಾ ತಸ್ಯಾ ರೂಪಂ ತಸ್ಯಾಃ ಪ್ರಜಾಸ್ತಸ್ಯಾಃ ಪಯಸ್ತಸ್ಯಾ ಬಂಧುಃ ಇತಿ ಜಪತಿ । ಭೂಯೋ ವಾ ಅದಃ ಸೋಮೋ ರಾಜಾರ್ಹತಿ೨ ಸರ್ವೇಷು ಪಣನೇಷು ಸೋಮವಿಕ್ರಯೀ ಪ್ರತ್ಯಾಹ ಆ ಸಂಪದಃ೩ । ಶುಕ್ರಂ ತೇ ಶುಕ್ರೇಣ ಕ್ರೀಣಾಮಿ ಚಂದ್ರಂ ಚಂದ್ರೇಣಾಮೃತಮಮೃತೇನ ಸಮ್ಯತ್ತೇ ಗೋಃ ಇತಿ ಜಪಿತ್ವಾ । ಹಿರಣ್ಯೇನ ತೇ ಕ್ರೀಣಾನಿ ಇತ್ಯಾಹ । ಭೂಯೋ ವಾ ಅದಃ ಸೋಮವಿಕ್ರಯೀ । ತಪಸಸ್ತನೂರಸಿ ಪ್ರಜಾಪತೇರ್ವರ್ಣ-ಸ್ತಸ್ಯಾಸ್ತೇ ಸಹಸ್ರಪೋಷಂ ಪುಷ್ಯಂತ್ಯಾಶ್ಚರಮೇಣ ಪಶುನಾ ಕ್ರೀಣಾಮ್ಯಸ್ಮೇ ತೇ ಬಂಧುರ್ಮಯಿ ತೇ ರಾಯಶ್ಶ್ರಯಂತಾಮ್ ಇತಿ ಜಪಿತ್ವಾ । ಅಜಯಾ ತೇ ಕ್ರೀಣಾನಿ । ಭೂಯೋ ವಾ ಅದಃ ಸೋಮವಿಕ್ರಯೀ । ಧೇನ್ವಾ ತೇ ಕ್ರೀಣಾನಿ೪ । ಭೂಯೋ ವಾ ಅದಃ । ವತ್ಸೇನ ತೇ ಕ್ರೀಣಾನಿ೫ । ಭೂಯೋ ವಾ ಅದಃ । ವತ್ಸತರೇಣ ಸಾಂಡೇನ ತೇ ಕ್ರೀಣಾನಿ । ಭೂಯೋ ವಾ ಅದಃ । ಅನಡುಹಾ ತೇ ಕ್ರೀಣಾನಿ । ಭೂಯೋ ವಾ ಅದಃ । ಮಿಥುನಾಭ್ಯಾಂ ಗೋಭ್ಯಾಂ ತೇ ಕ್ರೀಣಾನಿ೬ । ಭೂಯೋ ವಾ ಅದಃ । ವಾಸಸಾ ತೇ ಕ್ರೀಣಾನಿ । ನ ಭೂಯಃ । ಅಸ್ಮೇ ಚಂದ್ರಾಣಿ ಸೋಮವಿಕ್ರಯಿಣೋ ಹಿರಣ್ಯಮಪಾದತ್ತೇ । ಅಸ್ಮೇ ಜ್ಯೋತಿಃ ಶುಕ್ಲಾ-ಮೂರ್ಣಾಸ್ತುಕಾಂ ಯಜಮಾನಾಯ ಪ್ರಯಚ್ಛತಿ । ತಾಂ ಸ ಕಾಲೇ ದಶಾಪವಿತ್ರಸ್ಯ ನಾಭಿಂ ಕುರುತೇ । ಶುಕ್ಲಂ ಬಲಕ್ಷ್ಯಾಃ ಪವಿತ್ರಮಮೋತಂ ಭವತಿ । ಯಂ ದ್ವಿಷ್ಯಾತ್ತಸ್ಯ ಕೃಷ್ಣಾಂ ಲೋಹಿನೀಂ ಚ ಪವಿತ್ರೇ ಕುರ್ಯಾತ್ । ಕೃಷ್ಣಾಮೂರ್ಣಾಸ್ತುಕಾಮದ್ಭಿಃ ಕ್ಲೇದಯಿತ್ವಾ । ಇದಮಹꣳ ಸರ್ಪಾಣಾಂ ದಂದಶೂಕಾನಾಂ ಗ್ರೀವಾ ಉಪಗ್ರಥ್ನಾಮಿ ಉಪಗ್ರಥ್ಯ । ಸೋಮವಿಕ್ರಯಿಣಿ ತಮಃ ತಯಾ ಸೋಮವಿಕ್ರಯಿಣಂ ವಿಧ್ಯತಿ । ಸ್ವಾನ ಭ್ರಾಜಾಂಘಾರೇ ಬಂಭಾರೇ ಹಸ್ತ ಸುಹಸ್ತಃ ಕೃಶಾನವೇ ತೇ ವಃ ಸೋಮಕ್ರಯಣಾಸ್ತಾನ್ ರಕ್ಷಧ್ವಂ ಮಾ ವೋ ದಭನ್ ಸೋಮವಿಕ್ರಯಿಣಾನನುದಿಶತಿ । ಸ್ವಜಾ ಅಸಿ ಸ್ವಭೂರಸ್ಯಸ್ಮೈ೧ ಕರ್ಮಣೇ ಜಾತ ಋತೇನ ತ್ವಾ ಗೃಹ್ಣಾಮ್ಯೃತೇನ ಮಾ ಪಾಹಿ ಸೋಮವಿಕ್ರಯಿಣೋ ರಾಜಾನಮಪಾದತ್ತೇ ।</p>
<p>ದೀಕ್ಷಿತದಂಡೋಷ್ಣೀಷಯೋಃ ಪ್ರದಾನಮ್ :-</p>
<p>ಯಜಮಾನಃ - ವಯಸ್ಸುಪರ್ಣಾ ಉಪಸೇದುರಿಂದ್ರಂ ಪ್ರಿಯಮೇಧಾ ಋಷಯೋ ನಾಧಮಾನಾಃ । ಅಪಧ್ವಾಂತಮೂರ್ಣುಹಿ ಪೂರ್ಧ್ನಿಚಕ್ಷುರ್ಮುಮುಗ್ಧ್ಯಸ್ಮಾನ್ನಿಧಯೇವ ಬದ್ಧಾನ್ ಅತ್ರ ಯಜಮಾನಶ್ಶಿರೋಽ-ಪೋರ್ಣುತೇ । ಏತಸ್ಮಿನ್ಕಾಲೇ ಸರ್ವೇಷಾಂ ವರಣಮ್ । ಮಿತ್ರಾವರುಣಯೋಸ್ತ್ವಾ ಪ್ರಶಾಸ್ತ್ರೋಃ ಪ್ರಶಿಷಾ ಪ್ರಯಚ್ಛಾಮ್ಯವಕ್ರೋಽವಿಧುರೋ ಭೂಯಾಸಮ್ ದೀಕ್ಷಿತದಂಡಮುಷ್ಣೀಷಂ ಚ ಮೈತ್ರಾವರುಣಾಯ ಪ್ರಯಚ್ಛತಿ । ಮಿತ್ರೋ ನ ಏಹಿ ಸುಮಿತ್ರಧಾಃ ಯಜಮಾನೋ ರಾಜಾನಮಾದಾಯ । ಇಂದ್ರಸ್ಯೋರುಮಾ ವಿಶ ದಕ್ಷಿಣಮುಶನ್ನುಶಂತಗ್ಗ್ ಸ್ಯೋನಸ್ಸ್ಯೋನಮ್ ದಕ್ಷಿಣಊರಾವಾಸಾದ್ಯ, ಹಸ್ತಾಭ್ಯಾಂ ನಿಗೃಹ್ಯ ಆಸ್ತೇ । ಅಧ್ವರ್ಯುಃ - ರುದ್ರಸ್ತ್ವಾ ವರ್ತಯತು ಮಿತ್ರಸ್ಯ ಪಥಾ ಸ್ವಸ್ತಿ ಸೋಮಸಖಾ ಪುನರೇಹಿ ಸಹ ರಯ್ಯಾ ಪ್ರದಕ್ಷಿಣಂ ಸೋಮಕ್ರಯಣೀಮಾವರ್ತ್ಯ ಅನ್ಯಯಾ ಗವಾ ನಿಷ್ಕ್ರೀಯ ಯಜಮಾನಸ್ಯ ಗೋಷ್ಠೇ ವಿಸೃಜತಿ । ಯದಿ ಸೋಮವಿಕ್ರಯೀ ಪ್ರತಿವಿವದೇತ ಪೃಷತೈನಂ ವರತ್ರಾಕಾಂಡೇನಾವಕ್ಷಾಣಂ ನಾಶಯೇಯುಃ । ಲಕುಟೈ-ರ್ಘ್ನಂತೀತ್ಯೇಕೇ । ನಿತ್ಯವದೇಕೇ ವಧಂ ಸಮಾಮನಂತಿ ।</p>
<p>ರಾಜ್ಞಃ ಹರಣಮ್ :-</p>
<p>ಉದಾಯುಷಾ ಸ್ವಾಯುಷೋದೋಷಧೀನಾꣳ ರಸೇನೋತ್ಪರ್ಜನ್ಯಸ್ಯ ಶುಷ್ಮೇಣೋದಸ್ಥಾಮ-ಮೃತಾꣳ ಅನು ಯಜಮಾನೋ ರಾಜಾನಮಾದಾಯೋತ್ಥಾಯ । ಉರ್ವಂತರಿಕ್ಷಮನ್ವಿಹಿ ಶಕಟಾಯಾಭಿ-ಪ್ರವ್ರಜತಿ । ಅಧ್ವರ್ಯುಃ - ಅದಿತ್ಯಾಸ್ಸದೋಽಸಿ ಶಕಟನೀಡೇ ಕೃಷ್ಣಾಜಿನಂ ಪ್ರಾಚೀನಗ್ರೀವಮುತ್ತರಲೋಮಾ-ಸ್ತೀರ್ಯ । ಅದಿತ್ಯಾಸ್ಸದ ಆ ಸೀದಾಸ್ತಭ್ನಾದ್ಯಾಮೃಷಭೋ ಅಂತರಿಕ್ಷಮಮಿಮೀತ ವರಿಮಾಣಂ ಪೃಥಿವ್ಯಾ ಆ ಸೀದದ್ವಿಶ್ವಾ ಭುವನಾನಿ ಸಮ್ರಾಡ್ವಿಶ್ವೇತ್ತಾನಿ ವರುಣಸ್ಯ ವ್ರತಾನಿ ತಸ್ಮಿನ್ರಾಜಾನಮಾಸಾದ್ಯ । ವನೇಷು ವ್ಯಂತರಿಕ್ಷಂ ತತಾನ ವಾಜಮರ್ವತ್ಸು ಪಯೋ ಅಘ್ನಿಯಾಸು ಹೃತ್ಸು ಕ್ರತುಂ ವರುಣೋ ವಿಕ್ಷ್ವಗ್ನಿಂ ದಿವಿ ಸೂರ್ಯಮದಧಾತ್ಸೋಮಮದ್ರೌ ವಾಸಸಾ ಪರ್ಯಾನಹ್ಯತಿ । ಉದುತ್ಯಂ ಜಾತವೇದಸಂ ದೇವಂ ವಹಂತಿ ಕೇತವಃ । ದೃಶೇ ವಿಶ್ವಾಯ ಸೂರ್ಯಮ್ ಸೌರ್ಯರ್ಚಾ ಕೃಷ್ಣಾಜಿನಂ ಪುರಸ್ತಾತ್ಪ್ರತ್ಯಾನಹ್ಯತಿ । ಊರ್ಧ್ವಗ್ರೀವಂ ಬಹಿಷ್ಟಾದ್ವಿಶಸನಮ್ । ಧೂರಸಿ ಧೂರ್ವ ಧೂರ್ವಂತಂ ಧೂರ್ವ ತಂ ಯೋಽಸ್ಮಾನ್ ಧೂರ್ವತಿ ತಂ ಧೂರ್ವ ಯಂ ವಯಂ ಧೂರ್ವಾಮಃ ದಕ್ಷಿಣಾಂ ಧುರಮಭಿಮೃಶತಿ । ತೇನೈವ ಉತ್ತರಾಂ ಚ । ವಾರುಣಮಸಿ ಶಕಟಮಾಖಿದ್ಯ । ವರುಣಸ್ತ್ವೋತ್ತಭ್ನಾತು ಉಪಸ್ತಭ್ಯ । ವರುಣಸ್ಯ ಸ್ಕಂಭನಮಸಿ ವರುಣಸ್ಯ ಸ್ಕಂಭಸರ್ಜನಮಸಿ ದಕ್ಷಿಣಸ್ಯಾಂ ಧುರಿ ಶಮ್ಯಾಂ ಪ್ರತಿಮುಚ್ಯ । ತೇನೈವ ಉತ್ತರಸ್ಯಾಂ ಪ್ರತಿಮುಚ್ಯ । ಉಸ್ರಾವೇತಂ ಧೂರ್ಷಾಹಾವನಶ್ರೂ ಅವೀರಹಣೌ ಬ್ರಹ್ಮಚೋದನೌ ಯುಗಪದನಡ್ವಾಹಾವುಪಾಜ್ಯ । ವಾರುಣಮಸಿ ಯೋಕ್ತ್ರಪಾಶಂ ಪರಿಹೃತ್ಯ । ಪ್ರತ್ಯಸ್ತೋ ವರುಣಸ್ಯ ಪಾಶಃ ಅಭಿಧಾನೀಂ ಪ್ರತ್ಯಸ್ಯತಿ । ಏವಮುತ್ತರಮನಡ್ವಾಹಂ ಯುನಕ್ತಿ ವಾರುಣಮಸಿ, ಪ್ರತ್ಯಸ್ತೋ ವರುಣಸ್ಯ ಪಾಶಃ । ಹರಿಣೀಶಾಖೇ ಬಿಭ್ರತ್ಸುಬ್ರಹ್ಮಣ್ಯೋಽಂತರೇಷೇಽವಸರ್ಪತಿ ಪಲಾಶಶಾಖೇ ಶಮೀಶಾಖೇ ವಾ । ಅಧ್ವರ್ಯುಃ - ಸೋಮಾಯ ರಾಜ್ಞೇ ಕ್ರೀತಾಯ ಪ್ರೋಹ್ಯಮಾಣಾಯಾನುಬ್ರೂ೩ಹಿ ಸುಬ್ರಹ್ಮಣ್ಯ ಸುಬ್ರಹ್ಮಣ್ಯಾಮಾ೩ಹ್ವಯ ಶಕಟಮನ್ವಾರಭ್ಯ ಸಂಪ್ರೇಷ್ಯತಿ । ಯಜಮಾನಃ - ಸಾಸಿ ಸುಬ್ರಹ್ಮಣ್ಯೇ ತಸ್ಯಾಸ್ತೇ ಪೃಥಿವೀ ಪಾದಃ । ಸಾಸಿ ಸುಬ್ರಹ್ಮಣ್ಯೇ ತಸ್ಯಾಸ್ತೇಽನ್ತರಿಕ್ಷಂ ಪಾದಃ । ಸಾಸಿ ಸುಬ್ರಹ್ಮಣ್ಯೇ ತಸ್ಯಾಸ್ತೇ ದ್ಯೌಃ ಪಾದಃ । ಸಾಸಿ ಸುಬ್ರಹ್ಮಣ್ಯೇ ತಸ್ಯಾಸ್ತೇ ದಿಶಃ ಪಾದಃ । ಪರೋರಜಾಸ್ತೇ ಪಂಚಮಃ ಪಾದಃ । ಸಾ ನ ಇಷಮೂರ್ಜಂ ಧುಕ್ಷ್ವ । ತೇಜ ಇಂದ್ರಿಯಮ್ । ಬ್ರಹ್ಮವರ್ಚಸಮನ್ನಾದ್ಯಮ್ ಸರ್ವಾಸು ಸುಬ್ರಹ್ಮಣ್ಯಾಸು ಸುಬ್ರಹ್ಮಣ್ಯಮನ್ವಾರಭ್ಯ ಯಜಮಾನೋ ಜಪತಿ । ಏವಂ ತ್ರಿರಾಹೂತಾಮಾಹೂತಾಮ್ । ಅಧ್ವರ್ಯುಣಾ ಪ್ರೇಷಿತೇನ ಹೋತ್ರಾ ಪ್ರಥಮಾಯಾಂ ತ್ರಿರನೂಕ್ತಾಯಾಂ ಪ್ರಚ್ಯವಸ್ವ ಭುವಸ್ಪತೇ ವಿಶ್ವಾನ್ಯಭಿ ಧಾಮಾನಿ ಮಾ ತ್ವಾ ಪರಿಪರೀ ವಿದನ್ಮಾ ತ್ವಾ ಪರಿಪಂಥಿನೋ ವಿದನ್ಮಾ ತ್ವಾ ವೃಕಾ ಅಘಾಯವೋ ಮಾ ಗಂಧರ್ವೋ ವಿಶ್ವಾವಸುರಾದಘತ್ ಅಧ್ವರ್ಯುಬ್ರಹ್ಮಯಜಮಾನಾಃ ಪ್ರಾಂಚೋಽಭಿಪ್ರಯಾಯ ಪ್ರದಕ್ಷಿಣಮಾವರ್ತಂತೇ । ಬ್ರಹ್ಮಾ ದಕ್ಷಿಣತ ಏತಿ । ಶ್ಯೇನೋ ಭೂತ್ವಾ ಪರಾಪತ ಯಜಮಾನಸ್ಯ ನೋ ಗೃಹೇ ದೇವೈಸ್ಸಗ್ಗ್ಸ್ಕೃತಂ ಯಜಮಾನಸ್ಯ ಸ್ವಸ್ತ್ಯಯನ್ಯಸಿ ಅಧ್ವರ್ಯುಃ ರಾಜಾನಮಭಿಮಂತ್ರಯತೇ । ಅಪಿ ಪಂಥಾಮಗಸ್ಮಹಿ ಸ್ವಸ್ತಿಗಾಮನೇಹಸಂ ಯೇನ ವಿಶ್ವಾಃ ಪರಿ ದ್ವಿಷೋ ವೃಣಕ್ತಿ ವಿಂದತೇ ವಸು ಅಧ್ವರ್ಯುರ್ಯಜಮಾನಶ್ಚ ದಕ್ಷಿಣೇನೋತ್ತರೇಣ ವಾ ರಾಜಾನಮತಿಕ್ರಾಮತಃ । ನಮೋ ಮಿತ್ರಸ್ಯ ವರುಣಸ್ಯ ಚಕ್ಷಸೇ ಮಹೋ ದೇವಾಯ ತದೃತꣳ ಸಪರ್ಯತ ದೂರೇದೃಶೇ ದೇವಜಾತಾಯ ಕೇತವೇ ದಿವಸ್ಪುತ್ರಾಯ ಸೂರ್ಯಾಯ ಶꣳಸತ ಅಜೇನಾಗ್ನೀಷೋಮೀಯೇನ ಕರ್ಣಗೃಹೀತೇನ ಯಜಮಾನೋ ರಾಜಾನಮೋಹ್ಯಮಾನಂ ಪ್ರತೀಕ್ಷತೇ । ಅಜಸ್ತು ಲೋಹಸ್ತೂಪರೋ ಭವತಿ ಅಪ್ಯತೂಪರಃ ಕೃಷ್ಣಸಾರಂಗೋ ಲೋಹಿತಸಾರಂಗೋ ವಾ ಸ್ಥೂಲಃ ಪೀವಾ ಶ್ಮಶ್ರುಣಃ । ಔದುಂಬರ್ಯಾಸಂದ್ಯರತ್ನಿಮಾತ್ರಶೀರ್ಷಣ್ಯಾನೂಚ್ಯ ನಾಭೀದಘ್ನಪಾದಾ ಮೌಂಜವಿವಾನಾ । ಅಧ್ವರ್ಯುಪ್ರತಿಪ್ರಸ್ಥಾತೃನೇಷ್ಟ್ರುನ್ನೇತಾರೋ ತಾಂ ರಾಜಾಸಂದೀಮುದ್ಗೃಹ್ಣಂತಿ । ಅಗ್ನೀನ್ ಪ್ರಜ್ವಲಯಂತಿ । ಅಧ್ವರ್ಯುರಗ್ರೇಣ ಪ್ರಾಗ್ವಂಶಂ ಪ್ರಾಗೀಷಮುದಗೀಷಂ ವಾ ಶಕಟಮವಸ್ಥಾಪ್ಯ । ವಾರುಣಮಸಿ ಶಕಟಮಾಖಿದ್ಯ । ವರುಣಸ್ತ್ವೋತಭ್ನಾತು ಉಪಸ್ತಭ್ಯ । ವರುಣಸ್ಯ ಸ್ಕಂಭನಮಸಿ ವರುಣಸ್ಯ ಸ್ಕಂಭಸರ್ಜನಮಸಿ ದಕ್ಷಿಣಾಂ ಶಮ್ಯಾಮುದ್ವೃಹ್ಯ । ವಿಚೃತ್ತೋ ವರುಣಸ್ಯ ಪಾಶಃ ಯೋಕ್ತ್ರಪಾಶಂ ವಿಚೃತ್ಯ । ಉನ್ಮುಕ್ತೋ ವರುಣಸ್ಯ ಪಾಶಃ ಅಭಿಧಾನೀಮುನ್ಮುಂಚತಿ । ವಿಮುಕ್ತಸ್ಸವ್ಯಃ ಅವಿಮುಕ್ತೋ ವಾ ।</p>
<p>ಆತಿಥ್ಯೇಷ್ಟಿಃ</p>
<p>ಅಥಾತಿಥ್ಯಾಯಾಸ್ತಂತ್ರಂ ಪ್ರಕ್ರಮಯತಿ । ಉತ್ತರೇಣ ಗಾರ್ಹಪತ್ಯಮಿತ್ಯಾದಿ । ಬರ್ಹಿರಾಹರಣಕಾಲೇ ಆಶ್ವವಾಲಃ ಪ್ರಸ್ತರಃ । ಐಕ್ಷವೀ ವಿಧೃತೀ ದ್ವಾವಿಂಶತಿದಾರುರಿಧ್ಮಃ ಕಾರ್ಷ್ಮರ್ಯಮಯಾಃ ಪರಿಧಯಃ । ತತಸ್ವ್ತಾಂ ದ್ವಾವಿꣳಶತಿಧಾ ಸಂಭರಾಮಿ । ತ್ರೀನ್ಪರಿಧೀನ್ ದ್ವೇ ಸಮಿಧೌ । ನೇಧ್ಮಪ್ರವ್ರಶ್ಚನಮ್ । ಅಲಂಕೃತ್ಯ ಪರಿಸ್ತೀರ್ಯ । ದೇವಾ ದೇವೇಷು । ಕರ್ಮಣೇ ವಾಮಿತ್ಯಾದಿ । ನವಕಪಾಲಾನಿ ಸ್ಫ್ಯಶ್ಚ ದ್ವಂದ್ವಮ್ । ಪ್ರಣೀತಾನ್ವಾಹಾರ್ಯಸ್ಥಾಲೀವರ್ಜಮ್ । ನ ಬ್ರಹ್ಮವರಣಮ್ । ನಿರ್ವಾಪಕಾಲೇ ಮುಖ್ಯಾಪತ್ನೀ ಪಾತ್ರೀ-ಮನ್ವಾರಭತೇ । ದೇವಸ್ಯ ತ್ವಾ &mdash;—ಹಸ್ತಾಭ್ಯಾಮಗ್ನೇರಾತಿಥ್ಯಮಸಿ ವಿಷ್ಣವೇ ತ್ವಾ ಜುಷ್ಟಂ ನಿರ್ವಪಾಮಿ ಪ್ರಥಮಮ್ । ದೇವಸ್ಯ ತ್ವಾ &mdash;—ಹಸ್ತಾಭ್ಯಾꣳ ಸೋಮಸ್ಯಾತಿಥ್ಯಮಸಿ ವಿಷ್ಣವೇ ತ್ವಾ ಜುಷ್ಟಂ ನಿರ್ವಪಾಮಿ ದ್ವಿತೀಯಮ್ । ದೇವಸ್ಯ ತ್ವಾ &mdash;—ಹಸ್ತಾಭ್ಯಾಮತಿಥೇರಾತಿಥ್ಯಮಸಿ ವಿಷ್ಣವೇ ತ್ವಾ ಜುಷ್ಟಂ ನಿರ್ವಪಾಮಿ ತೃತೀಯಮ್ । ದೇವಸ್ಯ ತ್ವಾ &mdash;—ಹಸ್ತಾಭ್ಯಾಮಗ್ನಯೇ ತ್ವಾ ರಾಯಸ್ಪೋಷದಾವ್ನ್ನೇ ವಿಷ್ಣವೇ ತ್ವಾ ಜುಷ್ಟಂ ನಿರ್ವಪಾಮಿ ಚತುರ್ಥಮ್ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಗ್ ಶ್ಯೇನಾಯ ತ್ವಾ ಸೋಮಭೃತೇ ವಿಷ್ಣವೇ ತ್ವಾ ಜುಷ್ಟಂ ನಿರ್ವಪಾಮಿ ಪಂಚಮಮ್ । ತೂಷ್ಣೀಂ ಷಷ್ಠಂ ಅನ್ವಾವಾಪಸ್ಸಪ್ತಮಃ । ಇದಂ ದೇವಾನಾಮಿತ್ಯಾದಿ । ವಿಷ್ಣುವದೇವಾತ ಊರ್ಧ್ವಂ ಸಂಸ್ಕಾರಃ । ವಿಷ್ಣೋ ಹವ್ಯꣳ ರಕ್ಷಸ್ವ೧ । ವಿಷ್ಣವೇ ವೋ ಜುಷ್ಟಂ ಪ್ರೋಕ್ಷಾಮಿ । ಹವಿಷ್ಕೃದೇಹೀತಿ ವಾಚಂ ವಿಸೃಜ್ಯ ।</p>
<p>ಶಕಟಾತ್ ಪ್ರಾಚೀನವಂಶೇ ರಾಜ್ಞಃ ಆನಯನಂ, ಆಸಂದ್ಯಾಂ ಸ್ಥಾಪನಂ ಚ :-</p>
<p>ವರುಣಸ್ಯ ಸ್ಕಂಭನಮಸಿ ವರುಣಸ್ಯ ಸ್ಕಂಭಸರ್ಜನಮಸಿ ಉತ್ತರಾಂ ಶಮ್ಯಾಮುದ್ವೃಹ್ಯ । ವಿಚೃತ್ತೋ ವರುಣಸ್ಯ ಪಾಶಃ ಯೋಕ್ತ್ರಪಾಶಂ ವಿಚೃತ್ಯ । ಉನ್ಮುಕ್ತೋ ವರುಣಸ್ಯ ಪಾಶಃ ಅಭಿಧಾನೀಮುನ್ಮುಂಚತಿ । ವಾರುಣಮಸಿ ಪರಿಶ್ರಯಣವಾಸೋಽಪಾದಾಯ । ವರುಣೋಽಸಿ ಧೃತವ್ರತಃ ರಾಜಾನಮಾದಾಯ । ಅಚ್ಛಿದ್ರಪತ್ರಃ ಪ್ರಜಾ ಉಪಾವರೋಹೋಶನ್ನುಶತೀಸ್ಸ್ಯೋನಸ್ಸ್ಯೋನಾಸ್ಸೋಮರಾಜನ್ । ವಿಶ್ವಸ್ತ್ವಂ ಪ್ರಜಾ ಉಪಾವರೋಹ ವಿಶ್ವಾಸ್ವಾಂ ಪ್ರಜಾ ಉಪಾವರೋಹಂತು ಇತ್ಯುಪಾವಹೃತ್ಯ । ಉರ್ವಂತರಿಕ್ಷಮನ್ವಿಹಿ ಅಭಿಪ್ರವ್ರಜತಿ । ಆಸಂದೀಮಾದಾಯ ಪ್ರತಿಪ್ರಸ್ಥಾತಾ ಪೂರ್ವಃ ಪ್ರತಿಪದ್ಯತೇ । ಅಧ್ವರ್ಯುಃ - ಯಾ ತೇ ಧಾಮಾನಿ ಹವಿಷಾ ಯಜಂತಿ ತಾ ತೇ ವಿಶ್ವಾ ಪರಿಭೂರಸ್ತು ಯಜ್ಞಂ ಗಯಸ್ಫಾನಃ ಪ್ರತರಣಸ್ಸುವೀರೋಽ-ವೀರಹಾ ಪ್ರಚರಾ ಸೋಮ ದುರ್ಯಾನ್ ಪೂರ್ವಯಾ ದ್ವಾರಾ ಪ್ರಾಗ್ವಂಶಂ ಪ್ರವಿಶ್ಯ ಅಪರೇಣಾಹವನೀಯಂ ರಾಜಾನಂ ದಕ್ಷಿಣಾತಿಹರತಿ । ಪೂರ್ವೇಣಾಹವನೀಯಂ ರಾಜಾನಂ ಪ್ರತಿಪ್ರಸ್ಥಾತಾ ರಾಜಾಸಂದೀಂ ಹರತಿ । ಅಧ್ವರ್ಯುಃ - ವರುಣಸ್ಯರ್ತಸದನ್ಯಸಿ ದಕ್ಷಿಣಾಹವನೀಯಂ ರಾಜಾನಂ ಪ್ರತಿಷ್ಠಾಪ್ಯ । ಅದಿತ್ಯಾಸ್ಸದೋಽಸಿ ತಸ್ಯಾಂ ಶಕಟವತ್ ಕೃಷ್ಣಾಜಿನಮಾಸ್ತೃಣಾತಿ । ಅದಿತ್ಯಾಸ್ಸದ ಆಸೀದ ತಸ್ಮಿನ್ ರಾಜಾನಮಾಸಾದ್ಯ । ವರುಣೋಽಸಿ ಧೃತವ್ರತಃ ರಾಜಾನಮಭಿಮಂತ್ರಯತೇ । ವಾರುಣಮಸಿ ಶಂ ಯೋರ್ದೇವಾನಾꣳ ಸಖ್ಯಾನ್ಮಾ ದೇವಾನಾಮಪಸಶ್ಛಿತ್ಸ್ಮಹಿ ವಾಸಸಾ ಪರ್ಯಾನಹ್ಯತಿ । ಅಗ್ನಿಂ ರಾಜಾನಂ ಚಾಂತರೇಣ ಮಾ ಸಂಚಾರಿಷ್ಟ ಇತಿ ಸಂಪ್ರೇಷ್ಯತಿ । ಅವರಕ್ಷೋ ದಿವ ಇತ್ಯವಹನನಾದಿ ಕರ್ಮ ಪ್ರತಿಪದ್ಯತೇ । ವಿಷ್ಣವೇ ಜುಷ್ಟಮಧಿವಪಾಮಿ । ಕಪಾಲಾನಾಮುಪಧಾನಕಾಲೇಽಷ್ಟಾವುಪಧಾಯ । ಚಿತಸ್ಥ ಪ್ರಜಾಮಸ್ಮೈ ಇತ್ಯಾವೃತ್ಯಾ ನವಮಮುಪದಧಾತಿ । ವಿಷ್ಣವೇ ಜುಷ್ಟꣳ ಸಂವಪಾಮಿ । ಅನ್ಯಾ ಆಪೋ ಯಜುಷೋತ್ಪೂಯ ಸಮಾಪೋ ಅದ್ಭಿರಗ್ಮತ । ಪತ್ನೀವರ್ಜಂ ಸಂಪ್ರೇಷ್ಯತಿ । ದಿವಶ್ಶಿಲ್ಪಮವತತಮ್ । ಅಗ್ನೇ ಗೃಹಪತ ಇತ್ಯಾದಿ । ಚತುರ್ಗೃಹೀತಾನ್ಯಾಜ್ಯಾನಿ ಪಂಚಾವತ್ತಿನಾಮಪಿ । ವಿಷ್ಣವೇ ಜುಷ್ಟಮಭಿಘಾರಯಾಮಿ । ಪೃಥಿವೀ ಹೋತೇತಿ ಚತುರ್ಹೋತ್ರಾತಿಥ್ಯಮಾಸಾದ್ಯ । ಯಜ್ಞೋಸ್ಯಯಂ ಯಜ್ಞೋ ಮಮಾಗ್ನೇ ಚತುರ್ಹೋತೇತ್ಯಾಸನ್ನಾಭಿಮರ್ಶನಮ್ । ಅಗ್ನಿರ್ಯಜುರ್ಭಿರಿತ್ಯಾದಿ ಸಂಭಾರಯಜೂಂಷಿ ವ್ಯಾಚಷ್ಟೇ । ಯಜಮಾನಂ ವಾಚಯತೀತ್ಯೇಕೇ । ಪಶುವನ್ನಿರ್ಮಂಥ್ಯಸ್ಸಾಮಿಧೇನ್ಯಶ್ಚ । ಅಗ್ನೇರ್ಜನಿತ್ರಮಸೀತ್ಯಾದ್ಯಭಿಹೋಮಾಂತಮ್ । ವೇದಂ ನಿಧಾಯೇತ್ಯಾದಿ । ಪ್ರಯಾಜೇಷು ಇಡಾಂತಾಮಿಷ್ಟ್ವಾ ಔಪಭೃತꣳ ಸರ್ವಮಾನಯತಿ । ನೋಪಭೃತಮಭಿಘಾರಯತಿ । ಉಪಾಂಶು ಪ್ರಧಾನಯಾಗಃ । ಅವದ್ಯಮಾನೇ ಸಾಮ । ವಿಷ್ಣವೇ ಅನುಬ್ರೂಹಿ । ವಿಷ್ಣುಂ ಯಜ । ವಿಷ್ಣವ ಇದಮ್ । ವಿಷ್ಣೋರಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ನಾರಿಷ್ಠಾದಿ । ನ ಯಜಮಾನಭಾಗಮ್ । ಇಡಾಮಾರ್ಜನಾಂತಾ ಆತಿಥ್ಯಾ ಸಂತಿಷ್ಠತೇ । ಧಾರಯತಿ ಧ್ರೌವಮಾಜ್ಯಮ್ । ಗಾರ್ಹಪತ್ಯೇ ದೀಕ್ಷಿತಸ್ಯ ವ್ರತಂ ಶ್ರಪಯತೀತ್ಯಾದಿ ನಾಭ್ಯಭಿಮರ್ಶನಾಂತಂ ಪೂರ್ವವತ್ ॥</p>
<p>॥ ಇತಿ ಪ್ರಥಮೋಧ್ಯಾಯಃ ॥</p>
<p></p>
<p>॥ ಅಥ ದ್ವಿತೀಯೋಽಧ್ಯಾಯಃ ॥</p>
<p>ತಾನೂನಪ್ತ್ರಾವದಾನಮಭಿಮರ್ಶನಮವಘ್ರಾಣಂ ಚ :-</p>
<p>ಅಥ ಆತಿಥ್ಯಾಯಾ ಧ್ರೌವಾತ್ ಸ್ರುಚಿ ಚಮಸೇ ವಾ ತಾನೂನಪ್ತ್ರಂ ಸಮವದ್ಯತಿ । ಆಪತಯೇ ತ್ವಾ ಗೃಹ್ಣಾಮಿ । ಪ್ರಾಣಾಯೇದಮ್ । ಪರಿಪತಯೇ ತ್ವಾ ಗೃಹ್ಣಾಮಿ೧ । ಮನಸ ಇದಮ್ । ತನೂನಪ್ತ್ರೇ ತ್ವಾ ಗೃಹ್ಣಾಮಿ । ಅಗ್ನಯ ಇದಮ್ । ಶಾಕ್ವರಾಯ ತ್ವಾ ಗೃಹ್ಣಾಮಿ । ಶಕ್ತ್ಯಾ ಇದಮ್ । ಶಕ್ಮನ್ನೋಜಿಷ್ಠಾಯ ತ್ವಾ ಗೃಹ್ಣಾಮಿ೨ । ಜೀವಾತ್ಮನ ಇದಮ್ । ತೂಷ್ಣೀಂ ಸಕೃದಾಪ್ಯಾಯ್ಯ ಧ್ರೌವಸಮಾಪ್ತಿಃ । ಯಜಮಾನಃ - ಅನು ಮೇ ದೀಕ್ಷಾಂ ದೀಕ್ಷಾಪತಿರ್ಮನ್ಯತಾಮನು ತಪಸ್ತಪಸ್ಪತಿರಂಜಸಾ ಸತ್ಯಮುಪಗೇಷꣳ ಸುವಿತೇ ಮಾ ಧಾಃ ತಾನೂನಪ್ತ್ರಮಭಿಮೃಶತಿ । ಅನಾಧೃಷ್ಟಮಸ್ಯನಾಧೃಷ್ಯಂ ದೇವನಾಮೋಜೋಽಭಿಶಸ್ತಿಪಾ ಅನಭಿಶಸ್ತೇನ್ಯಮ್ ಋತ್ವಿಜಸ್ಸರ್ವೇ ಯುಗಪತ್ ಸ್ಪೃಶಂತಿ೩ । ಪ್ರಜಾಪತೌ ತ್ವಾ ಮನಸಿ ಜುಹೋಮಿ ಯಜಮಾನಸ್ತಾನೂನಪ್ತ್ರಂ ತ್ರಿರವಜಿಘ್ರತಿ । ಸಕೃನ್ಮಂತ್ರೇಣ ದ್ವಿಸ್ತೂಷ್ಣೀಮ್ । ಪ್ರಜಾಪತಯ ಇದಮ್ ।</p>
<p>ಸೋಮಾಪ್ಯಾಯನಮ್ :-</p>
<p>ಅಧ್ವರ್ಯುಃ - ಅಗ್ನೀನ್ಮದಂತ್ಯಾಪಾಃ ಇತಿ ಪೃಚ್ಛತಿ । ಮದಂತಿ ದೇವೀರಮೃತಾ ಋತಾವೃಧಃ ಆಗ್ನೀಧ್ರಃ ಪ್ರತ್ಯಾಹ । ಅಧ್ವರ್ಯುಃ - ತಾಭಿರೇಹಿ ಇತಿ ಸಂಪ್ರೇಷ್ಯತಿ । ಏವಾ ವಂದಸ್ವ ವರುಣಂ ಬೃಹಂತಂ ನಮಸ್ಯಾಧೀರಮಮೃತಸ್ಯ ಗೋಪಾಮ್ । ಸ ನಶ್ಶರ್ಮ ತ್ರಿವರೂಥಂ ವಿಯꣳಸತ್ಪಾತಂ ಮಾ ದ್ಯಾವಾಪೃಥಿವೀ ಉಪಸ್ಥೇ ಏತೇನೈವ ರಾಜಾನಂ ಗಚ್ಛತಿ ಸರ್ವತ್ರ೪ । ಮದಂತೀರುಪಸ್ಪೃಶ್ಯ ತಾನೂನಪ್ತ್ರಿಣೋ ವಿಸ್ರಸ್ಯ ರಾಜಾನಮ್ । ಅꣳಶುರꣳಶುಸ್ತೇ ದೇವ ಸೋಮಾ ಪ್ಯಾಯತಾಮಿಂದ್ರಾಯೈಕಧನವಿದ ಆ ತುಭ್ಯಮಿಂದ್ರಃ ಪ್ಯಾಯತಾಮಾ ತ್ವಮಿಂದ್ರಾಯ ಪ್ಯಾಯಸ್ವಾಪ್ಯಾಯಯ ಸಖೀನ್ಥ್ಸನ್ಯಾ ಮೇಧಯಾ ಸ್ವಸ್ತಿ ತೇ ದೇವ ಸೋಮ ಸುತ್ಯಾಮಶೀಯ ಸಹಿರಣ್ಯೈಃ ಪಾಣಿಭಿರಾಪ್ಯಾಯಯಂತಿ । ಅಥ ನಿಹ್ನುವತೇ ದಕ್ಷಿಣೇ ವೇದ್ಯಂತೇ ಪ್ರಸ್ತರಂ ನಿಧಾಯ ದಕ್ಷಿಣಾನ್ ಪಾಣೀನುತ್ತಾನಾನ್ ಕೃತ್ವಾ ಸವ್ಯಾನ್ನೀಚಃ ಏಷ್ಟಾ ರಾಯಃ ಪ್ರೇಷೇ ಭಗಾಯರ್ತಮೃತವಾದಿಭ್ಯೋ ನಮೋ ದಿವೇ ನಮಃ ಪೃಥಿವ್ಯೈ ।</p>
<p>ಅವಾಂತರದೀಕ್ಷಾಗ್ರಹಣಮ್ :-</p>
<p>ಅಥ ಯಜಮಾನೋಽವಾಂತರದೀಕ್ಷಾಮುಪೈತಿ । ಅಗ್ನೇ ವ್ರತಪತೇ ತ್ವಂ ವ್ರತಾನಾಂ ವ್ರತಪತಿರಸಿ ಯಾ ಮಮ ತನೂರೇಷಾ ಸಾ ತ್ವಯಿ ಯಾ ತವ ತನೂರಿಯꣳ ಸಾ ಮಯಿ ಸಹ ನೌ ವ್ರತಪತೇ ವ್ರತಿನೋರ್ವ್ರತಾನಿ ಆಹವನೀಯಮುಪತಿಷ್ಠತೇ । ಸಂತರಾಂ ಮೇಖಲಾಂ ಸಮಾಯಚ್ಛತೇ । ಸಂತರಾಂ ಮುಷ್ಟೀ ಕರ್ಷತೇ । ತಪ್ತವ್ರತೋ ಭವತಿ । ಮದಂತೀಭಿರ್ಮಾರ್ಜಯತೇ । ಯಾ ತೇ ಅಗ್ನೇ ರುದ್ರಿಯಾ ತನೂಸ್ತಯಾ ನಃ ಪಾಹಿ ತಸ್ಯಾಸ್ತೇ ಸ್ವಾಹಾ ಏತೇನೈವಾತ ಊರ್ಧ್ವಂ ವ್ರತಯತಿ ।</p>
<p>ಪ್ರವರ್ಗ್ಯಸಂಭರಣಮ್ :-</p>
<p>ಪ್ರವರ್ಗ್ಯೇಣ ಪ್ರಚರ್ಯೋಪಸದಾ ಚರಂತಿ । ಅಥ ಪ್ರವರ್ಗ್ಯಸಂಭರಣಮ್ । ಪ್ರವರ್ಗ್ಯಂ ಸಂಭರಿಷ್ಯನ್ನ-ಮಾವಾಸ್ಯಾಯಾಂ ಪೌರ್ಣಮಾಸ್ಯಾಮಾಪೂರ್ಯಮಾಣಪಕ್ಷಸ್ಯ ವಾ ಪುಣ್ಯೇ ನಕ್ಷತ್ರೇ ತೂಷ್ಣೀಂ ಕಾಂಟಕೀಂ ಸಮಿಧಮಾಧಾಯ ಯುಂಜತೇ ಮನ ಇತಿ ಚತುರ್ಗೃಹೀತಂ ಜುಹೋತಿ । ಅಥ ಯದಿ ದೀಕ್ಷಿತಃ ಕಾಂಟಕೀಮೇವೈ-ತಯಾ ಸಮಿಧಮಾದಧ್ಯಾತ್ । ಯಜುರೇವ ವದೇದಿತ್ಯೇಕೇ । ಯುಂಜತೇ ಮನ ಉತ ಯುಂಜತೇ ಧಿಯೋ ವಿಪ್ರಾ ವಿಪ್ರಸ್ಯ ಬೃಹತೋ ವಿಪಶ್ಚಿತಃ । ವಿ ಹೋತ್ರಾ ದಧೇ ವಯುನಾವಿದೇಕ ಇನ್ಮಹೀ ದೇವಸ್ಯ ಸವಿತುಃ ಪರಿಷ್ಟುತಿಸ್ಸ್ವಾಹಾ೧ । ಸವಿತ್ರ ಇದಮ್ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಾ ದದೇ ವೈಣವೀಮಭ್ರಿಮಾದಾಯ । ಅಭ್ರಿರಸಿ ನಾರಿರಸ್ಯಧ್ವರಕೃದ್ದೇವೇಭ್ಯಃ ಅಭಿಮಂತ್ರಯತೇ । ಉತ್ತಿಷ್ಠ ಬ್ರಹ್ಮಣಸ್ಪತೇ । ದೇವಯಂತಸ್ತ್ವೇಮಹೇ ಬ್ರಹ್ಮಾಣಮಾಮಂತ್ರಯತೇ । ಉಪೋತ್ತಿಷ್ಠತಿ ಬ್ರಹ್ಮಾ । ಉಪ ಪ್ರ ಯಂತು ಮರುತಸ್ಸುದಾನವಃ । ಇಂದ್ರ ಪ್ರಾಶೂರ್ಭವಾ ಸಚಾ ಅಧ್ವರ್ಯುರ್ಬ್ರಹ್ಮಾ ಚ ಉತ್ತರಮರ್ಧರ್ಚಂ ಜಪತಃ । ಆದದತೇ ಕೃಷ್ಣಾಜಿನಂ ಅನುನಯಂತ್ಯಜಾಂ ಪುಂಶ್ಛಗಲಾಂ. ಅಶ್ವಂ ವೃಷಾಣಮಿತಿ । ಪ್ರೈತು ಬ್ರಹ್ಮಣಸ್ಪತಿಃ ಪ್ರದೇವ್ಯೇತು ಸೂನೃತಾ । ಅಚ್ಛಾ ವೀರಂ ನರ್ಯಂ ಪಂಕ್ತಿರಾಧಸಂ ದೇವಾ ಯಜಂ್ಞ ನಯಂತು ನಃ ಪ್ರಾಂಚೋಽಶ್ವಪ್ರಥಮಾ ಅಭಿಪ್ರವ್ರಜಂತಿ ಅಧ್ವರ್ಯುಬ್ರಹ್ಮಯಜಮಾನಾಃ । ಅಗ್ರೇಣಾಹವನೀಯಂ ಮೃತ್ಖನಃ, ಪೂರ್ವಃಪೂರ್ವ ಇತರಃ । ಉತ್ತರೇಣ ಮೃತ್ಖನಂ ಕೃಷ್ಣಾಜಿನಂ ಪ್ರಾಚೀನಗ್ರಿವಮುತ್ತರಲೋಮಾಸ್ತೀರ್ಯ । ದೇವೀ ದ್ಯಾವಾಪೃಥಿವೀ ಅನು ಮೇಮꣳಸಾಥಾಂ ಮೃತ್ಖನಮಭಿಮಂತ್ರಯತೇ । ಋಧ್ಯಾಸಮದ್ಯ ಮೃತ್ಖನೇಽಭ್ರಿಯಾ ಪ್ರಹೃತ್ಯ । ಅಪ ಉಪಸ್ಪೃಶ್ಯ । ಮಖಸ್ಯ ಶಿರಃ ಅಪದಾಯ । ಮಖಾಯ ತ್ವಾ ಹರತಿ । ಮಖಸ್ಯ ತ್ವಾ ಶೀರ್ಷ್ಣೇ ಕೃಷ್ಣಾಜಿನೇ ವಪತಿ । ಏವಂ ದ್ವಿತೀಯಂ ತೃತೀಯಂ ಚ ಹರತಿ । ತೂಷ್ಣೀಂ ಚತುರ್ಥಮ್ । ಏವಮಿತರಾನ್ ಸಂಭಾರಾನ್ । ಅಭಿಮಂತ್ರಣೇ ವಿಕಾರಃ । ಇಯತ್ಯಗ್ರ ಆಸೀಃ ವರಾಹವಿಹಿತಮಭಿ-ಮಂತ್ರಯತೇ । ಋಧ್ಯಾಸಮದ್ಯೇತ್ಯಾದಿ ತೂಷ್ಣೀಂ ಚತುರ್ಥಮಿತ್ಯಂತಂ ಪೂರ್ವವತ್ । ದೇವೀರ್ವಮ್ರೀರಸ್ಯ ಭೂತಸ್ಯ ಪ್ರಥಮಜಾ ಋತಾವರೀ: ವಲ್ಮೀಕವಪಾಮಭಿಮಂತ್ರಯತೇ । ಋಧ್ಯಾಸಮದ್ಯೇತ್ಯಾದಿ ಪೂರ್ವವತ್ । ಇಂದ್ರಸ್ಯೌಜೋಽಸಿ ಪೂತೀಕಾನಭಿಮಂತ್ರಯತೇ । ಋಧ್ಯಾಸಮದ್ಯೇತ್ಯಾದಿ ಪೂರ್ವವತ್ । ಅಜಲೋಮಾನಿ ಕೃಷ್ಣಾಜಿನಲೋಮಾನಿ ಚ ಸꣳಸೃಜ್ಯ । ಅಗ್ನಿಜಾ ಅಸಿ ಪ್ರಜಾಪತೇ ರೇತ: ಅಭಿಮಂತ್ರಯತೇ । ಋಧ್ಯಾಸಮದ್ಯೇತ್ಯಾದಿ ಪೂರ್ವವತ್ । ಆಯುರ್ಧೇಹಿ ಪ್ರಾಣಂ ಧೇಹಿ । ಅಪಾನಂ ಧೇಹಿ ವ್ಯಾನಂ ಧೇಹಿ । ಚಕ್ಷುರ್ಧೇಹಿ ಶ್ರೋತ್ರಂ ಧೇಹಿ । ಮನೋ ಧೇಹಿ ವಾಚಂ ಧೇಹಿ । ಆತ್ಮಾನಂ ಧೇಹಿ ಪ್ರತಿಷ್ಠಾಂ ಧೇಹಿ । ಮಾಂ ಧೇಹಿ ಮಯಿ ಧೇಹಿ ಅಶ್ವೇನಾವಘ್ರಾಪ್ಯ । ಮಧು ತ್ವಾ ಮಧುಲಾ ಕರೋತು ಅಜಯಾಽಭಿದೋಹಯತಿ । ಬಹವ ಆರ್ಯಾಃ ಪರಿಗೃಹ್ಯ ಹರಂತಿ । ಉತ್ತರೇಣ ವಿಹಾರಮುದ್ಧತೇಽವೋಕ್ಷಿತೇ ಸಿಕತೋಪೋಪ್ತೇ ಪರಿಶ್ರಿತೇ ನಿದಧತಿ । ಮಧು ತ್ವಾ ಮಧುಲಾ ಕರೋತು ಮದಂತೀಭಿರುಪಸೃಜತಿ । ಯತ್ಕಿಂಚ ಪ್ರವರ್ಗ್ಯೇ ಉದಕಕೃತ್ಯಂ ಮದಂತೀಭಿರೇವ ತತ್ಕ್ರಿಯತೇ । ನೈನಂ ಸ್ತ್ರೀ ಪ್ರೇಕ್ಷತೇ, ನ ಶೂದ್ರಃ । ನ ಕುರ್ವನ್ನಭಿಪ್ರಾಣಿತಿ ।</p>
<p>ಪ್ರವರ್ಗ್ಯಪಾತ್ರಾಣಾಂ ಕರಣಮ್ :-</p>
<p>ಸಂಪ್ರಕ್ಲಿಶ್ಯ ಮೃದಮ್ । ಮಖಸ್ಯ ಶಿರೋಽಸಿ ಪಿಂಡಂ ಕೃತ್ವಾ । ಯಜ್ಞಸ್ಯ ಪದೇ ಸ್ಥಃ ಅಂಗುಷ್ಠಾಭ್ಯಾಂ ನಿಗೃಹ್ಯ ಅಪಹಾಯಮುಖಮನಭಿಪ್ರಾಣನ್ ವೇಣುನಾ ಮಹಾವೀರಂ ಕರೋತಿ । ತ್ರ್ಯುದ್ಧಿಂ ಪಂಚೋದ್ಧಿಮಪರಿ-ಮಿತೋದ್ಧಿಂ ವಾ । ಪ್ರಾದೇಶಮಾತ್ರಮೂರ್ಧ್ವಸಾನೂನುಪರಿಷ್ಟಾದಾಸೇಚನವಂತಂ ಮಧ್ಯೇ ಸನ್ನತಂ ವಾಯವ್ಯ-ಪ್ರಕಾರಮ್ । ಗಾಯತ್ರೇಣ ತ್ವಾ ಛಂದಸಾ ಕರೋಮಿ ಪ್ರಥಮಮ್ । ಮಖಸ್ಯ ರಾಸ್ನಾಸಿ ಉಪಬಿಲಂ ರಾಸ್ನಾಂ ಕರೋತಿ । ಅದಿತಿಸ್ತೇ ಬಿಲಂ ಗೃಹ್ಣಾತು ಪಾಂಕ್ತೇನ ಛಂದಸಾ ವೇಣುಪರ್ವಣಾ ಬಿಲಂ ಕರೋತಿ ತೃತೀಯವೇಲಾಮತಿನಯತಿ । ಸೂರ್ಯಸ್ಯ ಹರಸಾ ಶ್ರಾಯ ಉತ್ತರತಸ್ಸಿಕತಾಸು ಪ್ರತಿಷ್ಠಾಪ್ಯ । ಮಖೋಽಸಿ ಅನುವೀಕ್ಷತೇ । ಏವಂ ದ್ವಿತೀಯಂ ತೃತೀಯಂ ಚ ಕರೋತಿ । ಮಖಸ್ಯ ಶಿರೋಽಸೀತ್ಯಾದಿ । ತ್ರೈಷ್ಟುಭೇನ ತ್ವಾ ಛಂದಸಾ ಕರೋಮಿ ದ್ವಿತೀಯಮ್ । ಮಖಸ್ಯ ರಾಸ್ನಾಸೀತ್ಯಾದ್ಯನುವೀಕ್ಷಣಾಂತಂ ಪೂರ್ವವತ್ । ಮಖಸ್ಯ ಶಿರೋಽಸೀತ್ಯಾದಿ । ಜಾಗತೇನ ತ್ವಾ ಛಂದಸಾ ಕರೋಮಿ ತೃತೀಯಮ್ । ಮಖಸ್ಯ ರಾಸ್ನಾಸೀತ್ಯಾ-ದ್ಯನುವೀಕ್ಷಣಾಂತಂ ಪೂರ್ವವತ್ । ತೂಷ್ಣೀಮಿತರಾಣಿ । ಏತಸ್ಯಾ ಏವ ಮೃದೋ ದೋಗ್ಧ್ರೇ ಕರೋತಿ । ಹಸ್ತ್ಯೋಷ್ಠ್ಯೇ ಪ್ರಸೇಚನವತೀ ಯಥಾ ಸ್ರುಗದಂಡೈವಮ್ । ವರ್ಷೀಯ ಆಧ್ವರ್ಯವಂ ಪ್ರತಿಪ್ರಸ್ಥಾನಾತ್ । ಆಜ್ಯಸ್ಥಾಲೀಂ ದಧಿಸ್ಥಾಲೀಂ ರೌಹಿಣಕಪಾಲೇ ಚ ಪರಿಮಂಡಲೇ ಘೋಟಪ್ರಕಾರೇ ಕರೋತಿ । ಶ್ಲಕ್ಷ್ಣೀಕರಣೈ-ಶ್ಶ್ಲಕ್ಷ್ಣೀಕುರ್ವಂತಿ ಅಹತ ಚಂಡಾತಕೈರ್ಗವೀಧುಕೈಃ ಕ್ಲೀತಕಾಭಿರ್ವೇಣುಪರ್ವಭಿರಾಜ್ಯೇನೇತಿ । ವೃಷ್ಣೋ ಅಶ್ವಸ್ಯ ಶಕೃತ್ ಗಾರ್ಹಪತ್ಯೇ ಪ್ರದೀಪ್ಯ ಪ್ರಥಮಕೃತಂ ಮಹಾವೀರಂ ಶಫಾಭ್ಯಾಂ ಪರಿಗೃಹ್ಯ ಧೂಪಯತಿ । ವೃಷ್ಣೋ ಅಶ್ವಸ್ಯ ನಿಷ್ಪದಸಿ ವರುಣಸ್ತ್ವಾ ಧೃತವ್ರತ ಆಧೂಪಯತು । ಮಿತ್ರಾವರುಣಯೋರ್ಧ್ರುವೇಣ ಧರ್ಮಣಾ ಏವಂ ದ್ವಿತೀಯಂ ತೃತೀಯಂ ಚ ಧೂಪಯತಿ । ತೂಷ್ಣೀಮಿತರಾಣಿ । ಶಫಾಭ್ಯಾಮೇವಾತ ಊರ್ಧ್ವಂ ಮಹಾವೀರಾನಾದತ್ತೇ । ಅಗ್ರೇಣ ಗಾರ್ಹಪತ್ಯಮವಟಂ ಖಾತ್ವಾ, ಲೋಹಿತಪಚನೀಯೈ-ಸ್ಸಂಭಾರೈರವಸ್ತೀರ್ಯ ತೇಷು ಮಹಾವೀರಾನುಪಾವಹರತಿ । ಅರ್ಚಿರಸಿ ಪ್ರಥಮಮ್ । ಶೋಚಿರಸಿ ದ್ವಿತೀಯಮ್ । ಜ್ಯೋತಿರಸಿ ತಪೋಽಸಿ ತೃತೀಯಮ್ । ತೂಷ್ಣೀಮಿತರಾಣ್ಯನ್ವವಧಾಯ । ಲೋಹಿತ ಪಚನೀಯೈಸ್ಸಂಭಾರೈಃ ಪ್ರಚ್ಛಾದ್ಯ । ಗಾರ್ಹಪತ್ಯೇ ಮುಂಜಾನಾದೀಪ್ಯೋಪೋಷತಿ । ಅರ್ಚಿಷೇ ತ್ವಾ ಪುರಸ್ತಾತ್ । ಶೋಚಿಷೇ ತ್ವಾ ದಕ್ಷಿಣತಃ । ಜ್ಯೋತಿಷೇ ತ್ವಾ ಪಶ್ಚಾತ್ । ತಪಸೇ ತ್ವಾ ಉತ್ತರತಃ । ಅಪಿ ವಾ ಸರ್ವೈಸ್ಸರ್ವತಃ । ಅಭೀಮಂ ಮಹಿನಾ ದಿವಮ್ । ಮಿತ್ರೋ ಬಭೂವ ಸಪ್ರಥಾಃ । ಉತ ಶ್ರವಸಾ ಪೃಥೀವೀಮ್ ಪಚ್ಯಮಾನಾನ್ ಮೈತ್ರ್ಯೋಪಚರತಿ ।</p>
<p>ಪಕ್ವಪ್ರವರ್ಗ್ಯಪಾತ್ರಾಣಾಮುದ್ವಾಸನಮ್ :-</p>
<p>ಪಕ್ವೇಷು ಸಿದ್ಧೈ ತ್ವಾ, ಸಿದ್ಧೈ ತ್ವಾ ಇತಿ ದ್ವಿಃ ಧೃಷ್ಟೀ ಆದಾಯ । ಭಸ್ಮಾಪೋಹ್ಯ । ಪ್ರಥಮಕೃತಂ ಮಹಾವೀರಂ ಶಫಾಭ್ಯಾಂ ಪರಿಗೃಹ್ಯ । ದೇವಸ್ತ್ವಾ ಸವಿತೋದ್ವಪತು ಸುಪಾಣಿಸ್ಸ್ವಂಗುರಿಃ । ಸುಬಾಹುರುತ ಶಕ್ತ್ಯಾ ಉದ್ವಾಸ್ಯ । ಅಪದ್ಯಮಾನಃ ಪೃಥಿವ್ಯಾಮಾಶಾ ದಿಶ ಆಪೃಣ । ಉತ್ತಿಷ್ಠ ಬೃಹನ್ಭವೋರ್ಧ್ವಸ್ತಿಷ್ಠ ಧ್ರುವಸ್ತ್ವಮ್ ಉತ್ತರತಸ್ಸಿಕತಾಸು ಪ್ರತಿಷ್ಠಾಪ್ಯ । ಸೂರ್ಯಸ್ಯ ತ್ವಾ ಚಕ್ಷುಷಾನ್ವೀಕ್ಷೇ । ಋಜವೇ ತ್ವಾ । ಸಾಧವೇ ತ್ವಾ । ಸುಕ್ಷಿತ್ಯೈ ತ್ವಾ ಭೂತ್ಯೈ ತ್ವಾ ಅನುವೀಕ್ಷತೇ । ಏವಂ ದ್ವಿತೀಯಂ ತೃತೀಯಂ ಚೋದ್ವಾಸಯತಿ । ದೇವಸ್ತ್ವಾ ಸವಿತೇತ್ಯಾದ್ಯನುವೀಕ್ಷಣಾಂತಮ್ । ತೂಷ್ಣೀಮಿತರಾಣ್ಯುದ್ವಾಸ್ಯ । ಇದಮಹಮಮುಮಾ-ಮುಷ್ಯಾಯಣಂ ವಿಶಾ ಪಶುಭಿರ್ಬ್ರಹ್ಮವರ್ಚಸೇನ ಪರ್ಯೂಹಾಮಿ೧ ಏತಾನ್ ಪ್ರದಕ್ಷಿಣಂ ಸಿಕತಾಭಿಃ ಪರ್ಯೂಹ್ಯ । ಪ್ರಭೂತೇನಾಜಾಪಯಸಾ ಛೃಣತ್ತಿ । ಗಾಯತ್ರೇಣ ತ್ವಾ ಛಂದಸಾಽಽಚ್ಛೃಣದ್ಮಿ । ಛೃಣತ್ತು ತ್ವಾ ವಾಕ್ । ಛೃಂಧಿ ವಾಚಮ್ ಪ್ರಥಮಮ್ । ತ್ರೈಷ್ಟುಭೇನ ತ್ವಾ ಛಂದಸಾಽಽಚ್ಛೃಣದ್ಮಿ । ಛೃಣತ್ತು ತ್ತ್ವೋರ್ಕ್ । ಛೃಂಧ್ಯೂರ್ಜಮ್ ದ್ವಿತೀಯಮ್ । ಜಾಗತೇನ ತ್ವಾ ಛಂದಸಾಽಽಚ್ಛೃಣದ್ಮಿ । ಛೃಣತ್ತು ತ್ವಾ ಹವಿಃ । ಛೃಂಧಿ ಹವಿಃ ತೃತೀಯಮ್ । ತೂಷ್ಣೀಮಿತರಾಣಿ । ಅಥೈನಾನ್ ಕೃಷ್ಣಾಜಿನ ಉಪನಹ್ಯ ಆಸಜತಿ ದೇವಪುಶ್ಚರ ಸಘ್ಯಾಸಂ ತ್ವಾ ।</p>
<p>ಪ್ರವರ್ಗ್ಯಕರ್ಮಾರಂಭಃ</p>
<p>ಪ್ರವರ್ಗ್ಯೇಣ ಪ್ರಚರಿಷ್ಯಂತಃ ಸಂವೃಣ್ವಂತಿ ದ್ವಾರಾಣಿ ಪರಿಶ್ರಯಂತಿ ಪತ್ನ್ಯಾಃ । ಪಶ್ಚಾದ್ಧೋತೋಪವಿಶತಿ, ಪುರಸ್ತಾದಧ್ವರ್ಯುರ್ದಕ್ಷಿಣತೋ ಬ್ರಹ್ಮಾ ಯಜಮಾನಃ ಪ್ರಸ್ತೋತಾ ಚ, ಉತ್ತರತಃ ಪ್ರತಿಪ್ರಸ್ಥಾತಾಽಗ್ನೀಧ್ರಶ್ಚ । ಮಂದತೀರುಪಸ್ಪೃಶ್ಯ । ಪ್ರಥಮೇನಾನುವಾಕೇನ ಶಾಂತಿಂ ಕುರ್ವಂತಿ ।</p>
<p>ಪೂರ್ವಶಾಂತಿಪಾಠಃ :-</p>
<p>ನಮೋ ವಾಚೇ ಯಾ ಚೋದಿತಾ ಯಾ ಚಾನುದಿತಾ ತಸ್ಯೈ ವಾಚೇ ನಮೋ ನಮೋ ವಾಚೇ ನಮೋ ವಾಚಸ್ಪತಯೇ ನಮ ಋಷಿಭ್ಯೋ ಮಂತ್ರಕೃದ್ಭ್ಯೋ ಮಂತ್ರಪತಿಭ್ಯೋ ಮಾ ಮಾಮೃಷಯೋ ಮಂತ್ರಕೃತೋ ಮಂತ್ರಪತಯಃ ಪರಾದುರ್ಮಾಹಮೃಷೀನ್ಮಂತ್ರಕೃತೋ ಮಂತ್ರಪತೀಂ ಪರಾದಾಂ ವೈಶ್ವದೇವೀಂ ವಾಚಮುದ್ಯಾಸꣳ ಶಿವಾಮದಸ್ತಾಂ ಜುಷ್ಟಾಂ ದೇವೇಭ್ಯಶ್ಶರ್ಮ ಮೇ ದೌಶ್ಶರ್ಮ ಪೃಥಿವೀ ಶರ್ಮ ವಿಶ್ವಮಿದಂ ಜಗತ್ । ಶರ್ಮ ಚಂದ್ರಶ್ಚ ಸೂರ್ಯಶ್ಚ ಶರ್ಮ ಬ್ರಹ್ಮ ಪ್ರಜಾಪತೀ । ಭೂತಂ ವದಿಷ್ಯೇ ಭುವನಂ ವದಿಷ್ಯೇ ತೇಜೋ ವದಿಷ್ಯೇ ಯಶೋ ವದಿಷ್ಯೇ ತಪೋ ವದಿಷ್ಯೇ ಬ್ರಹ್ಮ ವದಿಷ್ಯೇ ಸತ್ಯಂ ವದಿಷ್ಯೇ ತಸ್ಮಾ ಅಹಮಿದಮುಪಸ್ತರಣಮುಪಸ್ತೃಣ ಉಪಸ್ತರಣಂ ಮೇ ಪ್ರಜಾಯೈ ಪಶೂನಾಂ ಭೂಯದುಪಸ್ತರಣಮಹಂ ಪ್ರಜಾಯೈ ಪಶೂನಾಂ ಭೂಯಾಸಂ ಪ್ರಾಣಾಪಾನೌ ಮೃತ್ಯೋರ್ಮಾ ಪಾತಂ ಪ್ರಾಣಾಪಾನೌ ಮಾ ಮಾ ಹಾಸಿಷ್ಟಂ ಮಧು ಮನಿಷ್ಯೇ ಮಧು ಜನಿಷ್ಯೇ ಮಧು ವಕ್ಷ್ಯಾಮಿ ಮಧು ವದಿಷ್ಯಾಮಿ ಮಧುಮತೀಂ ದೇವೇಭ್ಯೋ ವಾಚಮುದ್ಯಾಸꣳ ಶುಶ್ರೂಷೇಣ್ಯಾಂ ಮನುಷ್ಯೇಭ್ಯಸ್ತಂ ಮಾ ದೇವಾ ಅವಂತು ಶೋಭಾಯೈ ಪಿತರೋಽನು ಮದಂತು । ಓಂ ಶಾಂತಿಃ ಶಾಂತಿಃ ಶಾಂತಿಃ ।</p>
<p>ಪ್ರವರ್ಗ್ಯಸ್ಯ ಪಾತ್ರಾಸಾದನಮ್ :-</p>
<p>ಪ್ರಥಮೇನಾನುವಾಕೇನ ಶಾಂತಿಂ ಕೃತ್ವಾ ಅಗ್ರೇಣ ಗಾರ್ಹಪತ್ಯಂ ದರ್ಭಾನ್ ಸಂಸ್ತೀರ್ಯ ತೇಷು ಮಹಾವೀರಾನುಪಾವಹರತಿ ದೇವಪುರಶ್ಚರ ಸಘ್ಯಾಸಂ ತ್ವಾ । ಅತ್ರೈವ ಸರ್ವಂ ಪರಿಘರ್ಮ್ಯಮ್ ।</p>
<p>ಅಥೌದುಂಬರಾಣಿ = ಸಂರಾಡಾಸಂದೀಂ ನಿತರಾಂ, ರಾಜಾಸಂದ್ಯಾ ವರ್ಷೀಯಸೀಮೇಕೇ ಸಮಾಮನಂತಿ । ಮೌಂಜಿಭೀ ರಜ್ಜುಭಿರೇಕಸರಾಭಿರ್ವ್ಯುತಾಮ್ । ಚತಸ್ರಸ್ಸ್ರುಚೋ ದ್ವೇ ಅನಿಷ್ಟುಬ್ಧೇ । ನಿಷ್ಟುಬ್ಧಯೋರ್ವರ್ಷೀಯಸ್ಯು-ಪಯಮನೀ ಪ್ರೋಕ್ಷಣೀಧಾನ್ಯಾಃ । ಸ್ರುವೌ ಶಫೌ ಮಹಾವೀರ ಸಂಮಿತಾಽಽವ್ರಸ್ಕ್ಯೌ । ಧೃಷ್ಟೀ ಮೇಥೀಂ ಮಯೂಖಾನ್ ಷಟ್ ಶಕಲಾನ್ ಕಾಂಟಕೀಂ ಚ ಸಮಿಧಮ್ । ತ್ರಯೋದಶ ವೈಕಂಕತಾನ್ ಪರಿಧೀನ್ವೈಕಂಕತಾನಿ ಘರ್ಮೇಂಧನಾನಿ । ತ್ರೀಣಿ ಕಾರ್ಷ್ಣಾಜಿನಾನಿ ಧವಿತ್ರಾಣಿ ಶುಕ್ಲ ಕೃಷ್ಣ ಲೋಮಾನಿ । ತೇಷಾಂ ವೈಣವಾ ದಂಡಾ ಬಾಹುಮಾತ್ರಾ ಭವಂತೀತಿ ವಿಜ್ಞಾಯತೇ । ಔದುಂಬರದಂಡಾನೀತ್ಯಪರಮ್ । ದ್ವೌ ರುಕ್ಮೌ, ರಜತಸುವರ್ಣೌ ಶತಮಾನೌ ಭವತಃ ।</p>
<p>ಅಥ ಮೌಂಜಾನಿ = ವೇದೌ, ತಯೋರನ್ಯತರಃ ಪರಿವಾಸಿತಃ । ಅಭಿಧಾನೀಂ ನಿದಾನೇ ತ್ರೀಣಿ ವಿಶಾಖದಾಮಾನಿ । ಪ್ರಭೂತಾನ್ ಮುಂಜಪ್ರಲವಾನ್ । ರೌಹಿಣಯೋಃ ಪಿಷ್ಟಾನ್ಯಫಲೀಕೃತಾನಾಮ್ । ಖರೇಭ್ಯಸ್ಸಿಕತಾಃ । ತೂಷ್ಣೀಂ ಪವಿತ್ರೇ ಕೃತ್ವಾ ಮೌಂಜೇ ಪವಿತ್ರೇ ದರ್ಭಮಯೇ ಇತ್ಯಪರಮ್ । ಪ್ರೋಕ್ಷಣಪಾತ್ರೇ ನಿಧಾಯ ಮದಂತೀರಾನೀಯ ತೂಷ್ಣೀಮುತ್ಪೂಯಾಭಿಮಂತ್ರ್ಯ । ಬ್ರಹ್ಮನ್ ಪ್ರವರ್ಗ್ಯೇಣ ಪ್ರಚರಿಷ್ಯಾಮಃ । ಹೋತುರ್ಘರ್ಮಮಭಿಷ್ಟುಹಿ । ಅಗ್ನೀದ್ರೌಹಿಣೌ ಪುರೋಡಾಶಾವಧಿಶ್ರಯ । ಪ್ರತಿಪ್ರಸ್ಥಾತರ್ವಿಹರ । ಪ್ರಸ್ತೋತಸ್ಸಾಮಾನಿ ಗಾಯ ಇತಿ ಸಂಪ್ರೇಷ್ಯತಿ</p>
<p>ಬ್ರಹ್ಮಾ- ಯಜುರ್ಯುಕ್ತꣳ ಸಾಮಭಿರಾಕ್ತಖಂ ತ್ವಾ । ವಿಶ್ವೈರ್ದೇವೈರನುಮತಂ ಮರುದ್ಭಿಃ । ದಕ್ಷಿಣಾಭಿಃ ಪ್ರತತಂ ಪಾರಯಿಷ್ಣುಮ್ । ಸ್ತುಭೋವಹಂತು ಸುಮನಸ್ಯಮಾನಮ್ । ಸ ನೋ ರುಚಂ ಧೇಹ್ಯಹೃಣೀಯಮಾನಃ । ಓಂ ಭೂರ್ಭುವಸ್ಸುವಃ ಉಪಾಂಶೂಕ್ತ್ವಾ । ಓಂ೩ ಇಂದ್ರವಂತಃ ಪ್ರಚರತ ಇತ್ಯುಚ್ಚೈರನುಜಾನಾತಿ ।</p>
<p>ಪ್ರವರ್ಗ್ಯಪಾತ್ರಾಣಾಂ ಪ್ರೋಕ್ಷಣಮ್ :-</p>
<p>ಅಧ್ವರ್ಯುಃ :- ಯಮಾಯ ತ್ವಾ ಮಖಾಯ ತ್ವಾ । ಸೂರ್ಯಸ್ಯ ಹರಸೇ ತ್ವಾ ಸರ್ವಂ ಪರಿಘರ್ಮ್ಯಮಭಿ-ಪೂರ್ವಂ ತ್ರಿಃ ಪ್ರೋಕ್ಷತಿ । ಸಕೃನ್ಮಂತ್ರೇಣ ದ್ವಿಸ್ತೂಷ್ಣೀಮ್ । ಪ್ರೋಕ್ಷಿತಾನಿ ವ್ಯಾಯಾತಯತಿ೧ । ಅಧಿಶ್ರಯತ್ಯಾಗ್ನೀಧ್ರೋ ರೌಹಿಣೌ ಪುರೋಡಾಶೌ ತೂಷ್ಣೀಮುಪಚರಿತೌ । ಧೃಷ್ಟ್ಯಾದಾನಾದಿ ಭಸ್ಮಾಧ್ಯೂಹನ ಪರ್ಯಂತಂ, ನಾತ್ರ ಪಾತ್ರ್ಯಾಂ ಸಂವಾಪಃ । ಅತ್ರ ಪ್ರತಿಪ್ರಸ್ಥಾತಾ ದರ್ವಿಹೋಮ ಸಂಸ್ಕಾರೇಣಾಜ್ಯಂ ಸಂಸ್ಕೃತ್ಯ । ಅಪರೇಣಾಗ್ನಿಂ ಪವಿತ್ರಾಂತರ್ಹಿತಾಯಾಮಾಜ್ಯಸ್ಥಾಲ್ಯಾಮಿತ್ಯಾದಿ ಪವಿತ್ರಾನುಪ್ರಹರಣಾಂತಂ ಕರೋತಿ । ಗಾರ್ಹಪತ್ಯೇ ದಧ್ಯಧಿಶ್ರಯತಿ । ದಧಿ ಚಾಧಿಶ್ರಿತ್ಯೋತ್ಪೂಯ ಪವಿತ್ರೇಽನುಪ್ರಹರತಿ । ಅಧ್ವರ್ಯುಃ ಸಂರಾಡಾಸಂದೀಮಾದಾಯಾಗ್ರೇಣಾಹವನೀಯಂ ಪರ್ಯಾಹೃತ್ಯ ಪುರಸ್ತಾದ್ರಾಜಾಸಂದ್ಯಾಸ್ಸಾದಯತಿ । ತಸ್ಯಾಂ ಕೃಷ್ಣಾಜಿನಂ ಪ್ರಾಚೀನಗ್ರೀವಮುತ್ತರಲೋಮಾಸ್ತೀರ್ಯ ತಸ್ಮಿನ್ನಪ್ರಚರಣೀಯೌ ಮಹಾವೀರಾವುಪಾವಹರತಿ । ದೇವಪುರಶ್ಚರ ಸಘ್ಯಾಸಂ ತ್ವಾ ದ್ವಿಃ । ಅಥೈತಾಂ ಮೇಥೀಂ ಮಯೂಖಾನ್ ವಿಶಾಖದಾಮಾನೀತ್ಯಾದಾಯಾಗ್ರೇಣ ಹೋತಾರಂ ಜಘನೇನ ಗಾರ್ಹಪತ್ಯಂ ದಕ್ಷಿಣಯಾ ದ್ವಾರೋಪನಿರ್ಹೃತ್ಯ ದಕ್ಷಿಣೇನ ದಕ್ಷಿಣಂ ದ್ವಾರಂ ಮೇಥೀಂ ನಿಹಂತಿ, ಹೋತುಸ್ಸಮೀಕ್ಷಾಯೈ । ಏತಸ್ಯೈವ ದ್ವಾರಸ್ಯ ಪೂರ್ವಸ್ಯೈ ದ್ವಾರ್ಯಾಯೈ ದಕ್ಷಿಣತೋ ವತ್ಸಾಯ ಶಂಕುಂ, ಏತಸ್ಯೈವಾಪರಸ್ಯೈ ದ್ವಾರ್ಯಾಯೈ ದಕ್ಷಿಣತೋಽಜಾಯಾ ಅಭ್ಯಂತರಮುತ್ತರತೋ ಬರ್ಕರಾಯ । ತೇಷು ವಿಶಾಖದಾಮಾನಿ ವ್ಯಾಯಾತಯತಿ । ತಾನ್ಯೇವ ವ್ಯಾಯಾತಿತಾನಿ ಭವಂತಿ ಆ ಉದ್ವಾಸನಾತ್ ತೈರೇನಾಂ ಕಾಲೇ ಬಧ್ನಂತಿ । ತತಃ ಖರಾನುಪವಪತಿ । ಉತ್ತರೇಣ ಗಾರ್ಹಪತ್ಯಮೇಕಮ್ । ಉತ್ತರೇಣಾಹವನೀಯಮೇಕಮ್ । ಉತ್ತರಪೂರ್ವಂ ದ್ವಾರಂ ಪ್ರತ್ಯುಚ್ಛಿಷ್ಟಖರಂ ಕರೋತಿ ಬ್ಯಾಹ್ಯತೋ ನಿಷ್ಷೇಚನವಂತಮ್ । ಪ್ರತಿಪ್ರಸ್ಥಾತಾ ಉತ್ತರೇಣಾಹವನೀಯಂ ಶೃತದಧ್ಯಾಸಾದಯತಿ । ಷಟ್ಛಕಲಾನ್ ಕಾಂಟಕೀಂ ಚ ಸಮಿಧಮ್ ।</p>
<p>ಮಹಾವೀರಸ್ಯ ಸಂಮಾರ್ಜನಮಾಜ್ಯಾಹುತೀಶ್ಚ :-</p>
<p>ಅಧ್ವರ್ಯುಃ :- ಅಥೈತಂ ಪ್ರಚರಣೀಯಂ ಮಹಾವೀರಂ ಶಫಾಭ್ಯಾಂ ಪರಿಗೃಹ್ಯಾಪ್ರಚ್ಛಿನ್ನಾಗ್ರೇಣ ವೇದೇನ ಆಹವನೀಯಸ್ಯೋಪರಿಷ್ಟಾಥ್ಸಂಮಾರ್ಷ್ಟಿ ದೇವಪುರಶ್ಚರ ಸಘ್ಯಾಸಂ ತ್ವಾ । ಅಥಾಜ್ಯಾಹುತೀರ್ಜುಹೋತಿ । ಪ್ರಾಣಾಯ ಸ್ವಾಹಾ । ಪ್ರಾಣಾಯೇದಮ್ । ವ್ಯಾನಾಯ ಸ್ವಾಹಾ । ವ್ಯಾನಾಯೇದಮ್ । ಅಪಾನಾಯ ಸ್ವಾಹಾ । ಅಪಾನಾಯೇದಮ್ । ಚಕ್ಷುಷೇ ಸ್ವಾಹಾ । ಚಕ್ಷುಷ ಇದಮ್ । ಶ್ರೋತ್ರಾಯ ಸ್ವಾಹಾ । ಶ್ರೋತ್ರಾಯೇದಮ್ । ಮನಸೇ ಸ್ವಾಹಾ । ಮನಸ ಇದಮ್ । ವಾಚೇ ಸರಸ್ವತೈ ಸ್ವಾಹಾ । ವಾಚೇ ಸರಸ್ವಾತ್ಯಾ ಇದಮ್ । ದಕ್ಷಾಯ ಸ್ವಾಹಾ । ದಕ್ಷಾಯೇದಮ್ । ಕ್ರತವೇ ಸ್ವಾಹಾ । ಕ್ರತವ ಇದಮ್ । ಓಜಸೇ ಸ್ವಾಹಾ । ಓಜಸ ಇದಮ್ । ಬಲಾಯ ಸ್ವಾಹಾ । ಬಲಾಯೇದಮ್ । ಸ್ರುವೇಣಾಹವನೀಯೇ</p>
<p>ಸಪ್ತೈಕಾದಶ ವಾ ಆಜ್ಯಾಹುತೀರ್ಹುತ್ವಾ।</p>
<p>ಮಹಾವೀರಸ್ಯ ಸಮಂಜನಂ ಪ್ರತಿಷ್ಠಾಪನಂ ಆಜ್ಯಪೂರಣಂ ಚ :-</p>
<p>ದೇವಸ್ತ್ವಾ ಸವಿತಾ ಮಧ್ವಾನಕ್ತು ಸಮಂಜನಸ್ರುವೇಣ ಉಪರ್ಯಾಹವನೀಯೇ ಮಹಾವೀರಮಂಕ್ತ್ವಾ । ಪೃಥಿವೀಂ ತಪಸಸ್ತ್ರಾಯಸ್ವ ಅಪರಸ್ಮಿನ್ ಖರೇ ರಾಜತಂ ರುಕ್ಮಂ ನಿಧಾಯ । ಖರ ಸಮೀಪೇ ಮಹಾವೀರಂ ಪ್ರತಿಷ್ಠಾಪ್ಯ ದ್ವಯಾನ್ಮುಂಜಪ್ರಲವಾನಾದಾಯ ದಕ್ಷಿಣೇಷಾಮಗ್ರಾಣಿ । ಅರ್ಚಿಷೇ ತ್ವಾ ಗಾರ್ಹಪತ್ಯೇ ಪ್ರ ದೀಪಯತಿ । ತೇಷಾಮಗ್ರೈರುತ್ತರೇಷಾಂ ಮೂಲಾನಿ । ಶೋಚಿಷೇ ತ್ವಾ ಪ್ರದೀಪಯತಿ । ತೇಷಾಂ ಮೂಲೈರ್ದಕ್ಷಿಣೇಷಾಂ ಮೂಲಾನಿ । ಜ್ಯೋತಿಷೇ ತ್ವಾ ಪ್ರದೀಪಯತಿ । ತೇಷಾಂ ಮೂಲೈರುತ್ತರೇಷಾಮಗ್ರಾಣಿ । ತಪಸೇ ತ್ವಾ ಪ್ರದೀಪಯತಿ । ತಾನ್ ವ್ಯತ್ಯಸ್ತಾನ್ । ಅರ್ಚಿರಸಿ ಶೋಚಿರಸಿ ಜ್ಯೋತಿರಸಿ ತಪೋಽಸಿ ಉಪರಿರುಕ್ಮೇ ನಿದಧಾತಿ । ಸꣳಸೀದಸ್ವ ಮಹಾꣳ ಅಸಿ ಶೋಚಸ್ವ ದೇವವೀತಮಃ । ವಿಧೂಮಮಗ್ನೇ ಅರುಷಂ ಮಿಯೇಧ್ಯ ಸೃಜ ಪ್ರಶಸ್ತದರ್ಶತಮ್ ತೇಷು ಮಹಾವೀರಂ ಪ್ರತಿಷ್ಠಾಪಯತಿ । ಅಂಜನ್ತಿ ಯಂ ಪ್ರಥಯಂತೋ ನ ವಿಪ್ರಾ ವಪಾವಂತಂ ನಾಗ್ನಿನಾ ತಪಂತಃ । ಪಿತುರ್ನ ಪುತ್ರ ಉಪಸಿ ಪ್ರೇಷ್ಠ ಆ ಘರ್ಮೋ ಅಗ್ನಿಮೃತಯಂ ನ ಸಾದೀತ್ ಆಜ್ಯೇನಾಭಿಪೂರಯತಿ । ಅಧ್ಯಧಿ ಮಹಾವೀರಮಸಗ್ಗ್ಸ್ಪೃಶನ್ ಯಜಮಾನಃ ಪ್ರಾಂಚಂ ಪ್ರಾದೇಶಂ ಧಾರಯಮಾಣೋ ಜಪತಿ । ಅನಾಧೃಷ್ಯಾ ಪುರಸ್ತಾತ್ । ಅಗ್ನೇರಾಧಿಪತ್ಯೇ । ಆಯುರ್ಮೇ ದಾಃ ಪುರಸ್ತಾತ್ । ಪುತ್ರವತೀ ದಕ್ಷಿಣತಃ । ಇಂದ್ರಸ್ಯಾಧಿಪತ್ಯೇ । ಪ್ರಜಾಂ ಮೇ ದಾಃ ದಕ್ಷಿಣತಃ । ಸುಷದಾ ಪಶ್ಚಾತ್ । ದೇವಸ್ಯ ಸವಿತುರಾಧಿಪತ್ಯೇ । ಪ್ರಾಣಂ ಮೇ ದಾಃ ಪಶ್ಚಾತ್ । ಆಶ್ರುತಿರುತ್ತರತಃ । ಮಿತ್ರಾವರುಣಯೋರಾಧಿಪತ್ಯೇ । ಶ್ರೋತ್ರಂ ಮೇ ದಾಃ ಉತ್ತರತಃ । ವಿಧೃತಿರುಪರಿಷ್ಟಾತ್ । ಬೃಹಸ್ಪತೇರಾಧಿಪತ್ಯೇ । ಬ್ರಹ್ಮ ಮೇ ದಾಃ ಕ್ಷತ್ರಂ ಮೇ ದಾಃ । ತೇಜೋ ಮೇ ಧಾ ವರ್ಚೋ ಮೇ ಧಾಃ । ಯಶೋ ಮೇ ಧಾಸ್ತಪೋ ಮೇ ಧಾಃ । ಮನೋ ಮೇ ಧಾಃ ಇತ್ಯುಪರಿಷ್ಟಾತ್ । ಮನೋರಶ್ವಾಸಿ ಭೂರಿಪುತ್ರಾ । ವಿಶ್ವಾಭ್ಯೋ ಮಾ ನಾಷ್ಟ್ರಾಭ್ಯಃ ಪಾಹಿ । ಸೂಪಸದಾ ಮೇ ಭೂಯಾ ಮಾ ಮಾ ಹಿꣳಸೀಃ ಉತ್ತರತಃ ಪೃಥಿವೀಮಭಿಮೃಶತಿ ।</p>
<p>ಅಂಗಾರೈಃ ಪರ್ಯೂಹಣಂ, ಪರಿಧಿಭಿಃ ಪರಿಧಾನಮ್ :-</p>
<p>ಅಧ್ವರ್ಯುಃ ಪ್ರತಿಪ್ರತಿಸ್ಥಾ ಚ ಸಿದ್ಧ್ಯೈ ತ್ವಾ ದ್ವಿಃ ಧೃಷ್ಟೀ ಆದತ್ತಃ । ತಪೋಷ್ವಗ್ನೇ ಅಂತರಾꣳ ಅಮಿತ್ರಾನ್ । ತಪಾಶꣳಸಮರರುಷಃ ಪರಸ್ಯ । ತಪಾವಸೋ ಚಿಕಿತಾನೋ ಅಚಿತ್ತಾನ್ । ವಿ ತೇ ತಿಷ್ಠಂತಾಮಜರಾ ಅಯಾಸಃ ಗಾರ್ಹಪತ್ಯಾದುದಿಚೋಽಂಗಾರಾನ್ನಿರೂಹ್ಯ । ಚಿತಸ್ಥ ಪರಿಚಿತಃ । ಸ್ವಾಹಾ ಮರುದ್ಭಿಃ ಪರಿಶ್ರಯಸ್ವ ಪ್ರದಕ್ಷಿಣಮಂಗಾರೈಃ ಪರ್ಯೂಹ್ಯ ವೈಕಂಕತೈಃ ಪರಿಧಿಭಿಃ ಪರಿಧತ್ತಃ । ಮಾ ಅಸಿ, ಮಾ ಅಸಿ ಪ್ರಾಞ್ಚಾವಧ್ವರ್ಯುರ್ನಿದಧಾತಿ । ಪ್ರಮಾ ಅಸಿ, ಪ್ರಮಾ ಅಸಿ ಉದಂಚೌ ಪ್ರತಿಪ್ರಸ್ಥಾತಾ । ಪ್ರತಿಮಾ ಅಸಿ, ಪ್ರತಿಮಾ ಅಸಿ ಪೂರ್ವವದಧ್ವರ್ಯುಃ । ಸಂಮಾ ಅಸಿ, ಸಂಮಾ ಅಸಿ ಪೂರ್ವವತ್ಪ್ರತಿಪ್ರಸ್ಥಾತಾ । ವಿಮಾ ಅಸಿ, ವಿಮಾ ಅಸಿ ಪೂರ್ವವದಧ್ವರ್ಯುಃ । ಉನ್ಮಾ ಅಸಿ, ಉನ್ಮಾ ಅಸಿ ಪೂರ್ವವತ್ಪ್ರತಿಪ್ರಸ್ಥಾತಾ</p>
<p>ಅಂತರಿಕ್ಷಸ್ಯಾಂತರ್ಧಿರಸಿ ಅಧ್ವರ್ಯುರೇವ ದಕ್ಷಿಣತಃ ತ್ರಯೋದಶಂ ನಿದಧಾತಿ ।</p>
<p>ಸೌವರ್ಣೇನ ರುಕ್ಮೇಣಾಪಿಧಾನಂ, ಅಭಿಮಂತ್ರಣಂ, ಉಪವಾಜನಂ ಚ :-</p>
<p>ದಿವಂ ತಪಸಸ್ತ್ರಾಯಸ್ವ ಸೌವರ್ಣೇನ ರುಕ್ಮೇಣಾಪಿಧಾಯ । ಆಭಿರ್ಗೀರ್ಭಿರ್ಯದತೋ ನ ಊನಮಾ ಪ್ಯಾಯಯ ಹರಿವೋ ವರ್ಧಮಾನಃ । ಯದಾ ಸ್ತೋತೃಭ್ಯೋ ಮಹಿ ಗೋತ್ರಾ ರುಜಾಸಿ ಭೂಯಿಷ್ಠಭಾಜೋ ಅಧ ತೇ ಸ್ಯಾಮ ॥ ಶುಕ್ರಂ ತೇ ಅನ್ಯದ್ಯಜತಂ ತೇ ಅನ್ಯದ್ವಿಷುರೂಪೇ ಅಹನೀ ದ್ಯೌರಿವಾಸಿ । ವಿಶ್ವಾ ಹಿ ಮಾಯಾ ಅವಸಿ ಸ್ವಧಾವೋ ಭದ್ರಾ ತೇ ಪೂಷನ್ನಿಹರಾತಿರಸ್ತು ॥ ಅರ್ಹನ್ ಬಿಭರ್ಷಿ ಸಾಯಕಾನಿ ಧನ್ವಾರ್ಹನ್ನಿಷ್ಕಂ ಯಜತಂ ವಿಶ್ವರೂಪಮ್ । ಅರ್ಹನ್ನಿದಂ ದಯಸೇ ವಿಶ್ವಮಬ್ಭುವಂ ನ ವಾ ಓಜೀಯೋ ರುದ್ರ ತ್ವದಸ್ತಿ ಇತಿ ತಿಸೃಭಿರಭಿಮಂತ್ತ್ಯ । ಧವಿತ್ರಾಣ್ಯಾದತ್ತೇ । ಗಾಯತ್ರಮಸಿ ಪ್ರಥಮಮ್ । ತ್ರೈಷ್ಟುಭಮಸಿ ದ್ವಿತೀಯಮ್ । ಜಾಗತಮಸಿ ತೃತೀಯಮ್ । ತೈರೇನಂ ತ್ರಿರೂಧ್ವಮುಪವಾಜಯತಿ ಮಧು, ಮಧು, ಮಧು । ತೇಷಾಮೇಕಂ ಪ್ರತಿಪ್ರಸ್ಥಾತ್ರೇ ಪ್ರಯಚ್ಛತಿ । ಏಕಮಾಗ್ನೀಧ್ರಾಯ । ಆಗ್ನೀಧ್ರಪ್ರಥಮಾಸ್ತ್ರಿಃ ಪ್ರದಕ್ಷಿಣಮೂರ್ಧ್ವಂ ಧೂನ್ವಂತಃ ಪರಿಯಂತಿ । ತಮಭಿಮುಖಾಃ ಪರ್ಯುಪವಿಶಂತಿ । ಪುರಸ್ತಾದಧ್ವರ್ಯುರ್ದಕ್ಷಿಣತಃ ಪ್ರತಿಪ್ರಸ್ಥಾತಾ ಉತ್ತರತ ಆಗ್ನೀಧ್ರಃ । ಅವ್ಯತಿಷಂಗಂ ಊರ್ಧ್ವಂ ಧೂನ್ವಂತೋ ಹೋತೃಪ್ರಣವೈಸ್ಸಂರಾಧಯಂತ ಇಂಧಾನಾ-ಸ್ಸಮಂಜಂತೋ ವಾಗ್ಯತಾ ಆಸತೇ । ಪ್ರಜ್ವಲಿತೇ ರುಕ್ಮಮಪಾದತ್ತ ಇತಿ ವಿಜ್ಞಾಯತೇ ।</p>
<p>ಮಹಾವೀರಸ್ಯಾಭಿಮಂತ್ರಣಮ್ :-</p>
<p>ಯತ್ರಾಭಿಜಾನಾತಿ ಯಾಭಿರ್ವರ್ತಿಕಾಂ ಗ್ರಸಿತಾಮಮುಂಚತಮಿತಿ ತದಧ್ವರ್ಯುರ್ಮಹಾವೀರಮಭಿ-ಮಂತ್ರಯತೇ । ದಶ ಪ್ರಾಚೀರ್ದಶ ಭಾಸಿ ದಕ್ಷಿಣಾ । ದಶ ಪ್ರತೀಚಿರ್ದಶ ಭಾಸ್ಯುದೀಚೀಃ । ದಶೋರ್ಧ್ವಾ ಭಾಸಿ ಸುಮನಸ್ಯಮಾನಃ । ಸ ನೋ ರುಚಂ ಧೇಹ್ಯಹೃಣೀಯಮಾನಃ ॥ ಅಗ್ನಿಷ್ಟ್ವಾ ವಸುಭಿಃ ಪುರಸ್ತಾದ್ರೋಚಯತು ಗಾಯತ್ರೇನ ಛನ್ದಸಾ । ಸ ಮಾ ರುಚಿತೋ ರೋಚಯ ॥ ಇಂದ್ರಸ್ತ್ವಾ ರುದ್ರೈರ್ದಕ್ಷಿಣತೋ ರೋಚಯತು ತೈಷ್ತುಭೇನ ಛನ್ದಸಾ । ಸ ಮಾ ರುಚಿತೋ ರೋಚಯ ॥ ವರುಣಸ್ತ್ವಾದಿತ್ಯೈಃ ಪಶ್ಚಾದ್ರೋಚಯತು ಜಾಗತೇನ ಛನ್ದಸಾ । ಸ ಮಾ ರುಚಿತೋ ರೋಚಯ ॥ ದ್ಯುತಾನಸ್ತ್ವಾ ಮಾರುತೋ ಮರುದ್ಭಿರುತ್ತರತೋ ರೋಚಯತ್ವಾನುಷ್ಟುಭೇನ ಛನ್ದಸಾ । ಸ ಮಾ ರುಚಿತೋ ರೋಚಯ ॥ ಬೃಹಸ್ಪತಿಸ್ತ್ವಾ ವಿಶ್ವೈರ್ದೇವೈರುಪರಿಷ್ಟಾದ್ರೋಚಯತು ಪಾಙ್ಕ್ತೇನ ಛನ್ದಸಾ । ಸ ಮಾ ರುಚಿತೋ ರೋಚಯ ॥ ರೋಚಿತಸ್ತ್ವಂ ದೇವಘರ್ಮ ದೇವೇಷ್ವಸಿ । ರೋಚಿಷೀಯಾಹಂ ಮನುಷ್ಯೇಷು । ಸಂರಾಡ್ಘರ್ಮ ರುಚಿತಸ್ತ್ವಂ ದೇವೇಷ್ವಾಯುಷ್ಮಾಗ್ ಸ್ತೇಜಸ್ವೀ ಬ್ರಹ್ಮವರ್ಚಸ್ಯಸಿ ॥ ರುಚಿತೋಽಹಂ ಮನುಷ್ಯೇಷ್ವಾಯುಷ್ಮಾಗ್ ಸ್ತೇಜಸ್ವೀ ಬ್ರಹ್ಮವರ್ಚಸೀ ಭೂಯಾಸಮ್ ॥ ರುಗಸಿ । ರುಚಂ ಮಯಿ ಧೇಹಿ । ಮಯಿ ರುಕ್ ॥ ದಶ ಪುರಸ್ತಾದ್ರೋಚಸೇ । ದಶ ದಕ್ಷಿಣಾ । ದಶ ಪ್ರತ್ಯಙ್ । ದಶೋದಙ್ಙ್ । ದಶೋರ್ಧ್ವೋ ಭಾಸಿ ಸುಮನಸ್ಯಮಾನಃ । ಸ ನಃ ಸಮ್ರಾಡಿಷಮೂರ್ಜಂ ಧೇಹಿ । ವಾಜೀ ವಾಜಿನೇ ಪವಸ್ವ । ರೋಚಿತೋ ಘರ್ಮೋ ರುಚೀಯ ಇತ್ಯನುವಾಕೇನ । ಯತ್ರಾಭಿಜಾನಾತ್ಯ-ಪ್ನಸ್ವತೀಮಶ್ವಿನಾ ವಾಚಮಸ್ಮೇ ಇತಿ ತದುಪೋತ್ತಿಷ್ಠನ್ನಧ್ವರ್ಯುರಾಹ ರುಚಿತೋ ಘರ್ಮಃ ಇತಿ । ಅಧ್ವರ್ಯು-ಪ್ರಥಮಾಃ ಅನಭಿಧೂನ್ವಂತಸ್ತ್ರಿಃ ಪ್ರತಿಪರಿಯಂತಿ । ಧವಿತ್ರಾಣ್ಯಾದಾಯಾಧ್ವರ್ಯುಃ ಪ್ರತಿಪ್ರಸ್ಥಾತ್ರೇ ಪ್ರಯಚ್ಛತಿ । ತಾನಿ ಪ್ರತಿಪ್ರಸ್ಥಾತಾ ಅಗ್ರೇಣಾಹವನೀಯಂ ಪರ್ಯಾಹೃತ್ಯ ಸಮ್ರಾಡಾಸಂದ್ಯಾಂ ಸಾದಯತಿ ।</p>
<p>ಮಹಾವೀರಸ್ಯಾವೇಕ್ಷಣಮ್ :-</p>
<p>ಯಥಾಲೋಕಮವಸ್ಥಾಯ ಸರ್ವ ಋತ್ವಿಜೋ ಯಜಮಾನಶ್ಚಾಧೀಯಂತೋ ಮಹಾವೀರಮವೇಕ್ಷಂತೇ । ಅಪಶ್ಯಂ ಗೋಪಾಮನಿಪದ್ಯಮಾನಮ್ । ಆ ಚ ಪರಾ ಚ ಪಥಿಭಿಶ್ಚರಂತಮ್ । ಸ ಸಧ್ರೀಚೀಸ್ಸ ವಿಷೂಚೀರ್ವಸಾನಃ । ಆ ವರೀವರ್ತಿ ಭುವನೇಷ್ವಂತಃ । ಅತ್ರ ಪ್ರಾವೀಃ । ಮಧು ಮಾಧ್ವೀಭ್ಯಾಂ ಮಧು ಮಾಧೂಚೀಭ್ಯಾಮ್ । ಅನು ವಾಂ ದೇವವೀತಯೇ । ಸಮಗ್ನಿರಗ್ನಿನಾಗತ । ಸಂ ದೇವೇನ ಸವಿತ್ರಾ । ಸꣳ ಸೂರ್ಯೇಣ ರೋಚತೇ । ಸ್ವಾಹಾ ಸಮಗ್ನಿಸ್ತಪಸಾಗತ । ಸಂ ದೇವೇನ ಸವಿತ್ರಾ । ಸꣳ ಸೂರ್ಯೇಣಾರೋಚಿಷ್ಟ । ಧರ್ತಾ ದಿವೋ ವಿಭಾಸಿ ರಜಸಃ । ಪೃಥಿವ್ಯಾ ಧರ್ತಾ । ಉರೋರಂತರಿಕ್ಷಸ್ಯ ಧರ್ತಾ । ಧರ್ತಾ ದೇವೋ ದೇವಾನಾಮ್ । ಅಮರ್ತ್ಯಸ್ತಪೋಜಾಃ । ಹೃದೇ ತ್ವಾ ಮನಸೇ ತ್ವಾ । ದಿವೇ ತ್ವಾ ಸೂರ್ಯಾಯ ತ್ವಾ । ಊರ್ಧ್ವಮಿಮಮಧ್ವರಂ ಕೃಧಿ । ದಿವಿ ದೇವೇಷು ಹೋತ್ರಾ ಯಚ್ಛ । ವಿಶ್ವಾಸಾಂ ಭುವಾಂ ಪತೇ । ವಿಶ್ವಸ್ಯ ಭುವನಸ್ಪತೇ । ವಿಶ್ವಸ್ಯ ಮನಸಸ್ಪತೇ । ವಿಶ್ವಸ್ಯ ವಚಸಸ್ಪತೇ । ವಿಶ್ವಸ್ಯ ತಪಸಸ್ಪತೇ । ವಿಶ್ವಸ್ಯ ಬ್ರಹ್ಮಣಸ್ಪತೇ । ದೇವಶ್ರೂಸ್ತ್ವಂ ದೇವಘರ್ಮ ದೇವಾನ್ ಪಾಹಿ । ತಪೋಜಾಂ ವಾಚಮಸ್ಮೇ ನಿ ಯಚ್ಛ ದೇವಾಯುವಮ್ । ಗರ್ಭೋ ದೇವಾನಾಮ್ । ಪಿತಾ ಮತೀನಾಮ್ । ಪತಿಃ ಪ್ರಜಾನಾಮ್ । ಮತಿಃ ಕವೀನಾಮ್ । ಸಂ ದೇವೋ ದೇವೇನ ಸವಿತ್ರಾ ಯತಿಷ್ಟ । ಸꣳ ಸೂರ್ಯೇಣಾರುಕ್ತ । ಆಯುರ್ದಾಸ್ತ್ವಮಸ್ಮಭ್ಯಂ ಘರ್ಮ ವರ್ಚೋದಾ ಅಸಿ । ಪಿತಾನೋಽಸಿ ಪಿತಾ ನೋ ಬೋಧ । ಆಯುರ್ದಾಸ್ತನೂಧಾಃ ಪಯೋಧಾಃ । ವರ್ಚೋದಾ ವರಿವೋದಾ ದ್ರವಿಣೋದಾಃ । ಅನ್ತರಿಕ್ಷಪ್ರ ಉರೋರ್ವರೀಯಾನ್ । ಅಶೀಮಹಿ ತ್ವಾ ಮಾ ಮಾ ಹಿꣳಸೀಃ । ತ್ವಮಗ್ನೇ ಗೃಹಪತಿ-ರ್ವಿಶಾಮಸಿ । ವಿಶ್ವಾಸಾಂ ಮಾನುಷೀಣಾಮ್ । ಶತಂ ಪೂರ್ಭಿರ್ಯವಿಷ್ಠ ಪಾಹ್ಯꣳಹಸಃ । ಸಮೇದ್ಧಾರꣳ ಶತꣳ ಹಿಮಾಃ । ತಂ ದ್ರಾವಿಣꣳ ಹಾರ್ದಿವಾನಮ್ । ಇಹೈವ ರಾತಯಸ್ಸಂತು ಇತ್ಯನುವಾಕೇನ । ಪರಿಶ್ರಿತೇ ಪ್ರತಿಪ್ರಸ್ಥಾತಾ ಪತ್ನೀಂ ವಾಚಯತಿ ತ್ವಷ್ಟೀಮತೀ ತೇ ಸಪೇಯ । ಸುರೇತಾ ರೇತೋ ದಧಾನಾ</p>
<p>। ವೀರಂ ವಿದೇಯ ತವ ಸಂದೃಶಿ । ಮಾಹꣳ ರಾಯಸ್ಪೋಷೇಣ ವಿಯೋಷಮ್ ।</p>
<p>ರೌಹಿಣಪುರೋಡಾಶಯೋಃ ಆಸಾದನಮ್ :-</p>
<p>ಅಧ್ವರ್ಯುಸ್ಸಂಪ್ರೇಷ್ಯತಿ ಅಗ್ನೀದ್ರೌಹಿಣೌ ಪುರೋಡಾಶಾವಾಸಾದಯ । ಆಗ್ನೀಧ್ರಃ ಅನುಷ್ಟುಬ್ಧಯೋಸ್ಸ್ರುಚೋ-ರುಪಸ್ತೀರ್ಣಾಭಿಘಾರಿತೌ ಪುರೋಡಾಶಾವಾಸಾದಯತಿ । ಅಂಗಾರಾಪೋಹನಾದ್ಯಭಿಘಾರಣಾಂತಂ ಕೃತ್ವಾ ಸ್ರುಚೌ ಗೃಹೀತ್ವಾಽಗ್ರೇಣ ಹೋತಾರಂ ಪರ್ಯಾಹೃತ್ಯ ದಕ್ಷಿಣಂ ಪರಿಧಿಸಂಧಿಮನ್ವೇಕಮುತ್ತರಂ ಪರಿಧಿಸಂಧಿಮನ್ವಿ-ತರಮ್ ।</p>
<p>ದೋಹನಮ್ :-</p>
<p>ಅಧ್ವರ್ಯುಃ :- ದೇವಸ್ಯ ತ್ವಾ ___ ಆದದೇ ರಶನಾಮಾದಾಯ । ಅದಿತ್ಯೈ ರಾಸ್ನಾಸಿ ಅಭಿಮಂತ್ರ್ಯ । ಪೂರ್ವಯಾ ದ್ವಾರೋಪನಿರ್ಹೃತ್ಯ । ತ್ರಿರುಪಾಂಶು ಘರ್ಮದುಘಮಾಹ್ವಯತಿ । ಇಡ ಏಹಿ, ಅದಿತ ಏಹಿ, ಸರಸ್ವತ್ಯೇಹಿ ಪ್ರತ್ಯೇತ್ಯ ದೋಗ್ಧ್ರೇ ನಿದಾನೇ ಇತ್ಯಾದಾಯ ದಕ್ಷಿಣಯಾ ದ್ವಾರೋಪನಿಷ್ಕ್ರಮ್ಯ । ಗಂಗ ಏ೩ಹಿ ಇತಿ ತ್ರಿರುಚ್ಚೈರಾಹ್ವಯತಿ । ಅದಿತ್ಯಾ ಉಷ್ಣೀಷಮಸಿ ರಶನಯಾ ಘರ್ಮದುಘಮಭಿದಧಾತಿ । ವಾಯುರಸ್ಯೈಡಃ ವತ್ಸಮ್ । ಪೂಷಾ ತ್ವೋಪಾವಸೃಜತು । ಅಶ್ವಿಭ್ಯಾಂ ಪ್ರದಾಪಯ ಇತ್ಯುಪಾವಸೃಜ್ಯ । ಯಸ್ತೇ ಸ್ತನಶ್ಶಶಯೋ ಯೋ ಮಯೋಭೂಃ । ಯೇನ ವಿಶ್ವಾ ಪುಷ್ಯಸಿ ವಾರ್ಯಾಣಿ । ಯೋ ರತ್ನಧಾ ವಸುವಿದ್ಯಸ್ಸುದತ್ರಃ । ಸರಸ್ವತಿ ತಮಿಹ ಧಾತವೇಕಃ ಘರ್ಮದುಘಮಭಿಮಂತ್ರಯತೇ । ಉಸ್ರ ಘರ್ಮꣳ ಶಿꣳಷೋಸ್ರ ಘರ್ಮಂ ಪಾಹಿ ಘರ್ಮಾಯ ಶಿꣳಷ ನಿದಾಯ೧ ವತ್ಸಮ್ । ಬೃಹಸ್ಪತಿಸ್ತ್ವೋಪಸೀದತು ಉಪಸೀದತಿ । ದಾನವಸ್ಥ ಪೇರವಃ ವಿಶ್ವಗ್ವೃತೋ ಲೋಹಿತೇನ ಸ್ತನಾನ್ಥ್ಸಮೃಶ್ಯ । ಅಶ್ವಿಭ್ಯಾಂ ಪಿನ್ವಸ್ವ ಸರಸ್ವತ್ಯೈ ಪಿನ್ವಸ್ವ ಪೂಷ್ಣೇ ಪಿನ್ವಸ್ವ ಬೃಹಸ್ಪತಯೇ ಪಿನ್ವಸ್ವ ಇಂದ್ರಾಯ ಪಿನ್ವಸ್ವೇಂದ್ರಾಯ ಪಿನ್ವಸ್ವ ವರ್ಷೀಯಸೀ ದೋಗ್ಧ್ರೇ ದೋಗ್ಧಿ । ತೂಷ್ಣೀಂ ಪ್ರತಿಪ್ರಸ್ಥಾತಾ ಹ್ರಸೀಯಸ್ಯಜಾಮ್ । ಯತ್ರಾಭಿಜಾನಾತ್ಯುತ್ತಿಷ್ಠ ಬ್ರಹ್ಮಣಸ್ಪತ ಇತಿ ತದುಪೋತ್ತಿಷ್ಠಂತಾವಗ್ನೀಧೇ ಪಯಸೀ ಪ್ರದಾಯ ಪೂರ್ವಾವತಿದ್ರುತ್ಯ ।</p>
<p>ಶಫೋಪಯಪನಯೋಃ ಆದಾನಂ, ಮಹಾವೀರೇ ಪಯಸೋರವನಯನಮ್ :-</p>
<p>ಅಧ್ವರ್ಯುಃ - ಗಾಯತ್ರೋಽಸಿ ಶಫಮಾದತ್ತೇ । ತ್ರೈಷ್ಟುಭೋಽಸಿ ದ್ವಿತೀಯಮ್ । ಪ್ರತಿಪ್ರಸ್ಥಾತಾ ಜಾಗತಮಸಿ ಉಪಯಮನಮಾದತ್ತೇ । ಯತ್ರಾಭಿಜಾನಾತ್ಯುಪದ್ರವ ಪಯಸಾ ಗೋಧುಗಿತಿ ತದಾಗ್ನೀಧ್ರೋ ಅನುಪ್ರಪದ್ಯತೇ । ಅಧ್ವರ್ಯುಃ - ಸಹೋರ್ಜೋ ಭಾಗೇನೋಪಮೇಹಿ ಪಯ ಆಹ್ರಿಯಮಾಣಂ ಪ್ರತೀಕ್ಷತೇ । ಇಂದ್ರಾಶ್ವಿನಾ ಮಧುನಸ್ಸಾರಘಸ್ಯ । ಘರ್ಮಂ ಪಾತ ವಸವೋ ಯಜತಾ ವಟ್ ಮಹಾವೀರೇ ಗೋಪಯ ಆನಯತಿ । ಸ್ವಾಹಾ ತ್ವಾ ಸೂರ್ಯಸ್ಯ ರಶ್ಮಯೇ ವೃಷ್ಟಿವನಯೇ ಜುಹೋಮಿ ಉದ್ಯಂತಮೂಷ್ಮಾಣ-ಮನುಮಂತ್ರಯತೇ । ಯಜಮಾನಃ - ಇಂದ್ರಾಯಾಶ್ವಿಭ್ಯಾಮಿದಮ್ । ಸೂರ್ಯಸ್ಯ ರಶ್ಮಯ ಇದಮ್ । ಪ್ರತಿಪ್ರಸ್ಥಾತಾ - ಮಧು ಹವಿರಸಿ ಮಹಾವೀರೇ ಅಜಾಪಯ ಆನಯತಿ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಸೂರ್ಯಸ್ಯ ತಪಸ್ತಪ ಉದ್ಯಂತಮೂಷ್ಮಾಣಮಭಿಮಂತ್ರಯತೇ ।</p>
<p>ಸ್ಕನ್ನಪಾಯಶ್ಚಿತ್ತಮ್ :-</p>
<p>ಸ್ಕನ್ನೇ ಅಸ್ಕಾನ್ ದ್ಯೌಃ ಪೃಥಿವೀಮ್ । ಅಸ್ಕಾನೃಷಭೋ ಯುವಾ ಗಾಃ । ಸ್ಕನ್ನೇ ಮಾ ವಿಶ್ವಾ ಭುವನಾ । ಸ್ಕನ್ನೋ ಯಜ್ಞಃ ಪ್ರಜನಯತು । ಅಸ್ಕಾನಜನಿ ಪ್ರಾಜನಿ । ಆ ಸ್ಕನ್ನಾಜ್ಜಾಯತೇ ವೃಷಾ । ಸ್ಕಾನ್ನಾತ್ಪ್ರಜನಿಷೀಮಹಿ ಸ್ಕನ್ನಮಭಿಮಂತ್ರ್ಯ । ಭೂಪತಯೇ ಸ್ವಾಹಾ ಇತಿ ಪ್ರಾಂಚಂ ಪ್ರಾದೇಶಂ ಮಿಮೀತೇ । ಭುವನಪತಯೇ ಸ್ವಾಹಾ ಇತಿ ದಕ್ಷಿಣಮ್ । ಭೂತಾನಾಂ ಪತಯೇ ಸ್ವಾಹಾ ಇತಿ ಪ್ರತ್ಯಂಚಮ್ । ಭೂತೈ ಸ್ವಾಹಾ ಇತ್ಯುದಂಚಮ್ । ಭೂರ್ಭುವಸ್ಸುವಃ ಇತ್ಯೂರ್ಧ್ವಮ್ । ಭೂಪತಯೇ ಸ್ವಾಹಾ ಭುವನಪತಯೇ ಸ್ವಾಹಾ ಭೂತಾನಾಂ ಪತಯೇ ಸ್ವಾಹಾ ಇತಿ ಸ್ಕನ್ನಮನುಮಂತ್ರಯತೇ । ಮಾ ನೋ ಘರ್ಮ ವ್ಯಥಿತೋ ವಿವ್ಯಥೋ ನಃ । ಮಾ ನಃ ಪರಮಧರಂ ಮಾ ರಜೋನೈಃ । ಮೋಷ್ವಸ್ಮಾಗ್ ಸ್ತಮಸ್ಯಂತರಾ ಧಾಃ । ಮಾ ರುದ್ರಿಯಾಸೋ ಅಭಿಗುರ್ವೃಧಾ ನಃ । ಮಾ ನಃ ಕ್ರತುಭಿರ್ಹೀಡಿತೇಭಿರಸ್ಮಾನ್ । ದ್ವಿಷಾ ಸುನೀತೇ ಮಾ ಪರಾದಾಃ । ಮಾ ನೋ ರುದ್ರೋ ನಿರ್​ಋತಿರ್ಮಾ ನೋ ಅಸ್ತಾ । ಮಾ ದ್ಯಾವಾಪೃಥಿವೀ ಹೀಡಿಷಾತಾಮ್ । ಉಪ ನೋ ಮಿತ್ರಾವರುಣಾವಿಹಾವತಮ್ । ಅನ್ವಾದೀಧ್ಯಾಥಾಮಿಹ ನಸ್ಸಖಾಯಾ । ಆದಿತ್ಯಾನಾಂ ಪ್ರಸಿತಿರ್ಹೇತಿಃ । ಉಗ್ರಾ ಶತಾಪಾಷ್ಠಾ ಘವಿಷಾ ಪರಿಣೋ ವೃಣಕ್ತು ॥ ಇಮಂ ಮೇ ವರುಣ ಶ್ರುಧೀ ಹವಮದ್ಯಾ ಚ ಮೃಡಯ । ತ್ವಾಮವಸ್ಯುರಾಚಕೇ ॥ ತತ್ವಾಯಾಮಿ ಬ್ರಹ್ಮಣಾ ವಂದಮಾನಸ್ತದಾಶಾಸ್ತೇ ಯಜಮಾನೋ ಹವಿರ್ಭಿಃ । ಅಹೇಡಮಾನೋ ವರುಣೇಹ ಬೋಧ್ಯುರುಶꣳಸ ಮಾ ನ ಆಯುಃ ಪ್ರಮೋಷೀಃ ॥ ತ್ವಂ ನ್ನೋ ಅಗ್ನೇ ವರುಣಸ್ಯ ವಿದ್ವಾನ್ ದೇವಸ್ಯ ಹೇಡೋಽವಸಿಸೀಷ್ಠಾಃ । ಯಜಿಷ್ಠೋ ವಹ್ನಿತಮಶ್ಶೋಶುಚಾನೋ ವಿಶ್ವಾ ದ್ವೇಷಾꣳಸಿ ಪ್ರಮುಮುಗ್ಧ್ಯಸ್ಮತ್ ॥ ಸ ತ್ವನ್ನೋ ಅಗ್ನೇಽವಮೋ ಭವೋತೀ ನೇದಿಷ್ಠೋ ಅಸ್ಯಾ ಉಷಸೋ ವ್ಯುಷ್ಟೌ । ಅವ ಯಕ್ಷ್ವ ನೋ ವರುಣꣳ ರರಾಣೋ ವೀಹಿ ಮೃಡೀಕꣳ ಸುಹವೋ ನ ಏಧಿ ಇತಿ ಚತಸೃಭಿಃ ಘರ್ಮಮಭಿಮನ್ತ್ರ್ಯ । ಪಿಷ್ಟೋದಕೇನ ಮಹಾವೀರಂ ಶೀತೀಕೃತ್ಯ ।</p>
<p>ಹೋಮಾರ್ಥಂ ಮಹಾವೀರಸ್ಯ ನಯನಮ್ :-</p>
<p>ದ್ಯಾವಾಪೃಥಿವೀಭ್ಯಾಂ ತ್ವಾ ಪರಿಗೃಹ್ಣಾಮಿ ಶಫಾಭ್ಯಾಂ ಪರಿಗೃಹ್ಯ ಪ್ರಚ್ಛಿನ್ನಾಗ್ರೇಣ ವೇದೇನ ಭಸ್ಮ ಪ್ರಮೃಜ್ಯ । ಅಂತರಿಕ್ಷೇಣ ತ್ವೋಪಯಚ್ಛಾಮಿ ಉಪಯಮನೇನ ಪ್ರತಿಪ್ರಸ್ಥಾತೋಪಯಚ್ಛತಿ । ದೇವಾನಾಂ ತ್ವಾ ಪಿತೃಣಾಮನುಮತೋ ಭರ್ತುꣳ ಶಕೇಯಮ್ ಅಧ್ವರ್ಯುಃ ಉಪಯಮನೇನ ಸಹಾದಾಯೋತ್ಥಾಯ ತೇಜೋಽಸಿ ತೇಜೋಽನು ಪ್ರೇಹಿ । ದಿವಿಸ್ಪೃಙ್ಮಾ ಮಾ ಹಿꣳಸೀಃ । ಅಂತರಿಕ್ಷಸ್ಪೃಙ್ಮಾ ಮಾ ಹಿꣳಸೀಃ । ಪೃಥಿವಿಸ್ಪೃಙ್ಮಾ ಮಾ ಹಿꣳಸೀಃ । ಸುವರಸಿ ಸುವರ್ಮೇ ಯಚ್ಛ । ದಿವಂ ಯಚ್ಛ ದಿವೋ ಮಾ ಪಾಹಿ ಹರತಿ । ವ್ರಜನ್ನನವಾನಂ ಪಂಚ ವಾತನಾಮಾನಿ ವ್ಯಾಚಷ್ಟೇ । ಸಮುದ್ರಾಯ ತ್ವಾ ವಾತಾಯ ಸ್ವಾಹಾ ಸಲಿಲಾಯ ತ್ವಾ ವಾತಾಯ ಸ್ವಾಹಾನಾಧೃಷ್ಯಾಯ ತ್ವಾ ವಾತಾಯ ಸ್ವಾಹಾಪ್ರತಿಧೃಷ್ಯಾಯ ತ್ವಾ ವಾತಾಯ ಸ್ವಾಹಾವಸ್ಯವೇ ತ್ವಾ ವಾತಾಯ ಸ್ವಾಹಾ । ಅಪಾನ್ಯ ಪಂಚೋತ್ತರಾಣಿ । ಅಗ್ನಯೇ ತ್ವಾ ವಸುಮತೇ ಸ್ವಾಹಾ । ಸೋಮಾಯ ತ್ವಾ ರುದ್ರವತೇ ಸ್ವಾಹಾ । ವರುಣಾಯ ತ್ವಾಽಽದಿತ್ಯವತೇ ಸ್ವಾಹಾ । ಬೃಹಸ್ಪತಯೇ ತ್ವಾ ವಿಶ್ವದೇವ್ಯಾವತೇ ಸ್ವಾಹಾ । ಸವಿತ್ರೇ ತ್ವರ್ಭುಮತೇ ವಿಭುಮತೇ ಪ್ರಭುಮತೇ ವಾಜವತೇ ಸ್ವಾಹಾ ।</p>
<p>ದಕ್ಷಿಣರೌಹಿಣಪುರೋಡಾಶಸ್ಯ ಹೋಮಃ :-</p>
<p>ಏತಸ್ಮಿನ್ಕಾಲೇ ಪ್ರತಿಪ್ರಸ್ಥಾತಾ ಉಪಯಮನಮನ್ಯಸ್ಮೈ ಪ್ರದಾಯ । ದಕ್ಷಿಣಂ ರೌಹಿಣಂ ಪ್ರತಿಷ್ಠಿತಂ ಜುಹೋತಿ ಅಹರ್ಜ್ಯೋತಿಃ ಕೇತುನಾ ಜುಷತಾꣳ ಸುಜ್ಯೋತಿರ್ಜ್ಯೋತಿಷಾಗ್ ಸ್ವಾಹಾ । ಅಹ್ನೇ ಜ್ಯೋತಿಷ ಇದಮ್</p>
<p>ಘರ್ಮಸ್ಯ ಹೋಮಃ :-</p>
<p>ಅಧ್ವರ್ಯುಃ - ಅಪರೇಣಾಹವನೀಯಂ ದಕ್ಷಿಣಾತಿಕ್ರಾಮನ್ ವಿಶ್ವಾ ಆಶಾ ದಕ್ಷಿಣಸತ್ ಬ್ರಹ್ಮಾಣಮೀಕ್ಷತೇ । ವಿಶ್ವಾನ್ದೇವಾನಯಾಡಿಹ ಹೋತಾರಮ್ । ಸ್ವಾಹಾಕೃತಸ್ಯ ಘರ್ಮಸ್ಯ ಮಧೋಃ ಪಿಬತಮಶ್ವಿನಾ । ಸ್ವಾಹಾಗ್ನಯೇ ಯಜ್ಞಿಯಾಯ ಶಂ ಯಜುರ್ಭಿಃ ಘರ್ಮಮಭಿಮಂತ್ರ್ಯ । ಆಶ್ರಾವ್ಯಾ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ । ಘರ್ಮಸ್ಯ ಯಜ । ಅಶ್ವಿನಾ ಘರ್ಮಂ ಪಾತꣳ ಹಾರ್ದಿವಾನಮ್ । ಅಹರ್ದಿವಾಭಿರೂತಿಭಿಃ । ಅನು ವಾಂ ದ್ಯಾವಾಪೃಥಿವೀಮꣳಸಾತಾಮ್ । ಸ್ವಾಹೇಂದ್ರಾಯ ಸ್ವಾಹಾ ವಷಟ್ಕೃತೇ ಜುಹೋತಿ । ಇಂದ್ರಾಯಾಶ್ವಿಭ್ಯಾಮಿದಮ್ । ಸ್ವಾಹೇಂದ್ರಾವಟ್ ಅನುವಷ್ಕೃತೇ ಜುಹೋತಿ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಘರ್ಮಮಪಾತಮಶ್ವಿನಾ ಹಾರ್ದಿವಾನಮ್ । ಅಹರ್ದಿವಾಭಿರೂತಿಭಿಃ । ಅನು ವಾಂ ದ್ಯಾವಾಪೃಥಿವೀ ಅಮꣳಸಾತಾಮ್ । ತಂ ಪ್ರಾವ್ಯಂ ಯಥಾವಟ್ । ನಮೋ ದಿವೇ । ನಮಃ ಪೃಥಿವ್ಯೈ । ದಿವಿಧಾ ಇಮಂ ಯಜ್ಞಮ್ । ಯಜ್ಞಮಿಮಂ ದಿವಿಧಾಃ । ದಿವಂ ಗಚ್ಛ । ಅಂತರಿಕ್ಷಂ ಗಚ್ಛ । ಪೃಥಿವೀಂ ಗಚ್ಛ । ಪಂಚ ಪ್ರದಿಶೋ ಗಚ್ಛ । ದೇವಾನ್ ಘರ್ಮಪಾನ್ ಗಚ್ಛ । ಪಿತೄನ್ ಘರ್ಮಪಾನ್ ಗಚ್ಛ ಇತ್ಯನುವಾಕ-ಶೇಷೇಣೋಪಸ್ಥಾಯ ।</p>
<p>ಮಹಾವೀರೇ ದಧ್ನಾಭಿಪೂರಣಮ್ :-</p>
<p>ಉಪರ್ಯಾಹವನೀಯೇ ಧಾರ್ಯಮಾಣಂ ಪ್ರತಿಪ್ರಸ್ಥಾತಾ ಶೃತದಧ್ನಾಽಭಿಪೂರಯತಿ । ಅಧ್ವರ್ಯುಃ :-</p>
<p>ಇಷೇ ಪೀಪಿಹಿ । ಊರ್ಜೇ ಪೀಪಿಹಿ । ಬ್ರಹ್ಮಣೇ ಪೀಪಿಹಿ । ಕ್ಷತ್ರಾಯ ಪೀಪಿಹಿ । ಅದ್ಭ್ಯಃ ಪೀಪಿಹಿ । ಓಷಧೀಭ್ಯಃ ಪೀಪಿಹಿ । ವನಸ್ಪತಿಭ್ಯಃ ಪೀಪಿಹಿ । ದ್ಯಾವಾಪೃಥಿವೀಭ್ಯಾಂ ಪೀಪಿಹಿ । ಸುಭೂತಾಯ ಪೀಪಿಹಿ । ಬ್ರಹ್ಮವರ್ಚಸಾಯ ಪೀಪಿಹಿ । ಯಜಮಾನಾಯ ಪೀಪಿಹಿ । ಮಹ್ಯಂ ಜ್ಯೈಷ್ಠ್ಯಾಯ ಪೀಪಿಹಿ ವಿಕ್ಷರಂತಮನುಮಂತ್ರಯತೇ ।</p>
<p>ದಿಗ್ಯಾಗಃ :-</p>
<p>ಅಥೈನಂ ದಿಶೋನು ಪ್ರಹಾವಯತಿ । ತ್ವಿಷ್ಯೈ ತ್ವಾ ಸ್ವಾಹಾ ತ್ವಿಷ್ಯಾ ಇದಮ್ । ಪುರಸ್ತಾದ್ಧುತ್ವಾ ಪ್ರತಿಪ್ರಸ್ಥಾತರನು ಜುಹುಧೀತ್ಯಾಹ । ತೇನೈವ ಮಂತ್ರೇಣ ತಸ್ಯಾಮೇವ ದಿಶಿ ಪ್ರತಿಪ್ರಸ್ಥಾತಾ ಜುಹೋತಿ । ಏವꣳ ಸರ್ವತ್ರ । ದ್ಯುಮ್ನಾಯ ತ್ವಾ ಸ್ವಾಹಾ ದಕ್ಷಿಣತಃ । ದ್ಯುಮ್ನಾಯೇದಮ್ । ಇಂದ್ರಿಯಾಯ ತ್ವಾ ಸ್ವಾಹಾ ಪಶ್ಚಾತ್ । ಇಂದ್ರಿಯಾಯೇದಮ್ । ಭೂತ್ಯೈ ತ್ವಾ ಸ್ವಾಹಾ ಉತ್ತರತಃ । ಭೂತ್ಯಾ ಇದಮ್ । ಪ್ರತ್ಯಾಕ್ರಮ್ಯ ಉಪಯಮನೇ ಶೇಷಮಾನೀಯ ಅಂತರ್ವೇದ್ಯುಪಯಮನಂ ನಿಧಾಯ ಪೂರ್ವಸ್ಮಿನ್ ಖರೇ ರಾಜತಂ ರುಕ್ಮಂ ನಿಧಾಯ । ಧರ್ಮಾಸಿ ಸುಧರ್ಮಾ ಮೇಽನ್ಯಸ್ಮೇ ಬ್ರಹ್ಮಾಣಿ ಧಾರಯ । ನೇತ್ವಾ ವಾತಸ್ಕಂದಯಾತ್ ತಸ್ಮಿನ್ ಮಹಾವೀರಂ ಪ್ರತಿಷ್ಠಾಪಯತಿ ।</p>
<p>ಉತ್ತರರೌಹಿಣಹೋಮಃ ಶಕಲಹೋಮಶ್ಚ :-</p>
<p>ಅತ್ರ ಪ್ರತಿಪ್ರಸ್ಥಾತಾ ಪೂರ್ವವತ್ ಉತ್ತರಂ ರೌಹಿಣಂ ಜುಹೋತಿ ಅಹರ್ಜ್ಯೋತಿಃ ಕೇತುನಾ ಜುಷತಾꣳ ಸುಜ್ಯೋತಿರ್ಜ್ಯೋತಿಷಾಗ್ ಸ್ವಾಹಾ । ಅಥೈತಾನ್ ಷಟ್ ಶಕಲಾನುಪಯಮನೇಽಞ್ಜನ್ ಜುಹೋತಿ । ಪೂಷ್ಣೇ ಶರಸೇ ಸ್ವಾಹಾ । ಪೂಷ್ಣೇ ಶರಸ ಇದಮ್ । ಗ್ರಾವಭ್ಯಃ ಸ್ವಾಹಾ । ಗ್ರಾವಭ್ಯ ಇದಮ್ । ಪ್ರತಿರೇಭ್ಯಃ ಸ್ವಾಹಾ । ಪ್ರತಿರೇಭ್ಯ ಇದಮ್ । ದ್ಯಾವಾಪೃಥಿವೀಭ್ಯಾಗ್ ಸ್ವಾಹಾ । ದ್ಯಾವಾಪೃಥಿವೀಭ್ಯಾಮಿದಮ್ । ಪ್ರಾಚೀನಾವೀತೀ - ಪಿತೃಭ್ಯೋ ಘರ್ಮಪೇಭ್ಯಸ್ಸ್ವಾಹಾ । ಪಿತೃಭ್ಯೋ ಘರ್ಮಪೇಭ್ಯ ಇದಮ್ । ಯಜ್ಞೋಪವೀತ್ಯಪ ಉಪಸ್ಪೃಶ್ಯ । ಷಷ್ಠಂ ಶಕಲಂ ಸರ್ವೇಷು ಲೇಪೇಷ್ವಂಕ್ತ್ವಾನನ್ವೀಕ್ಷಮಾಣ ಉದಂಚನ್ನಿರಸ್ಯತಿ । ರುದ್ರಾಯ ರುದ್ರಹೋತ್ರೇ ಸ್ವಾಹಾ । ರುದ್ರಾಯ ರುದ್ರಹೋತ್ರ ಇದಮ್ । ಅಪ ಉಪಸ್ಪೃಶ್ಯ ।</p>
<p>ಅಗ್ನಿಹೋತ್ರಮ್ :-</p>
<p>ವಿದ್ಯುದಸೀತ್ಯಪ ಉಪಸ್ಪೃಶ್ಯ । ತೂಷ್ಣೀಂ ಕಾಂಟಕೀಂ ಸಮಿಧಮಾಧಾಯ । ಪ್ರಜಾಪತಯ ಇದಮ್ । ಏತಸ್ಮಾದೇವ ಶೇಷಾದುಪಯಮನೇನಾಗ್ನಿಹೋತ್ರಂ ಜುಹೋತಿ । ಸ್ರುಚಂ ಗೃಹೀತ್ವಾ ಪ್ರಾಣ್ಯಾಪಾನ್ಯ ನಿಮೀಲ್ಯಾಽವೇಕ್ಷ್ಯ ಅಭಿಕ್ರಮ್ಯ । ಓಂ ಭೂರ್ಭುವಸ್ಸುವಃ ಭೂಸ್ಸ್ವಾಹಾ । ಅಗ್ನಯ ಇದಮ್ । ಹುತ್ವಾ ಮಹದಭಿವೀಕ್ಷತೇ । ಪ್ರಥಮಾಮಾಹುತಿಂ ಜುಹುಯಾತ್ । ಊರ್ಜೇ ತ್ವಾ । ಓಷಧೀಭ್ಯಸ್ತ್ವೋಷಧೀರ್ಜಿನ್ವ । ಓಷಧೀಭ್ಯ ಇದಮ್ । ಬರ್ಹಿಷಿ ಲೇಪಂ ನಿಮೃಜ್ಯ । ವರ್ಚೋ ಮೇ ಯಚ್ಛ ಸ್ರುಚꣳ ಸಾದಯಿತ್ವಾ । ಅಗ್ನೇ ಗೃಹಪತೇ ಮಾ ಮಾ ಸಂತಾಪ್ಸೀರಾತ್ಮನ್ನಮೃತಮಧಿಷಿ ಪ್ರಜಾ ಜ್ಯೋತಿರದಬ್ಧೇನ ತ್ವಾ ಚಕ್ಷುಷಾ ಪ್ರತೀಕ್ಷೇ ಗಾರ್ಹಪತ್ಯಂ ಪ್ರತೀಕ್ಷತೇ । ಓಂ ಭೂರ್ಭುವಸ್ಸುವಸ್ಸ್ವಾಹಾ । ಪ್ರಜಾಪತಯ ಇದಮ್ । ಹುತ್ವಾ ಸ್ರುಚಮುದ್ಗೃಹ್ಯ । ರುದ್ರಮೃಡಾನಾರ್ಭವ ಮೃಡಧೂರ್ತ ನಮಸ್ತೇ ಅಸ್ತು ಪಶುಪತೇ ತ್ರಾಯಸ್ವೈನಮ್ । ರುದ್ರಾಯ ಪಶುಪತಯ ಇದಮ್ । ಅಪ ಉಪಸ್ಪೃಶ್ಯ । ಪ್ರಾಚೀನಾವೀತೀ । ಊರ್ಜೇ ತ್ವಾ । ಸ್ವಧಾ ಪಿತೃಭ್ಯಃ ಪಿತೄನ್ ಜಿನ್ವ । ಪಿತೃಭ್ಯ ಇದಮ್ । ಪ್ರಜಾಂ ಮೇ ಯಚ್ಛ೧ । ಉಪಯನꣳ ಸಾದಯಿತ್ವಾ । ವೃಷ್ಟಿರಸೀತ್ಯಪ ಉಪಸ್ಪೃಶ್ಯ ।</p>
<p>ಘರ್ಮಭಕ್ಷಣಮ್ :-</p>
<p>ಉಪಯಮನಂ ಹೋತ್ರೇ ಪ್ರಯಚ್ಛತಿ ಅಥವಾ ತೂಷ್ಣೀಮಪ ಉಪಸ್ಪೃಶ್ಯ ತೂಷ್ಣೀಂ ಕಾಂಟಕೀಂ ಸಮಿಧಮಾಧಾಯ ಭೂಸ್ಸ್ವಾಹೇತಿ ಹುತ್ವಾ ಹೋತ್ರೇ ಪ್ರಯಚ್ಛತಿ । ಹೋತರುಪಹ್ವಯಸ್ವ, ಬ್ರಹ್ಮನ್ನುಪಹ್ವಯಸ್ವ, ಪ್ರತಿಪ್ರಸ್ಥಾತರುಪಹ್ವಯಸ್ವ, ಅಗ್ನೀದುಪಹ್ವಯಸ್ವ, ಯಜಮಾನೋಪಹ್ವಯಸ್ವ । ಹುತꣳ ಹವಿರ್ಮಧು ಹವಿಃ । ಇಂದ್ರತಮೇಗ್ನೌ । ಪಿತಾ ನೊಽ????ೕಸಿ ಮಾ ಮಾ ಹಿꣳಸೀಃ । ಅಶ್ಯಾಮ ತೇ ದೇವ ಘರ್ಮ । ಮಧುಮತೋ ವಾಜವತಃ ಪಿತುಮತಃ । ಅಂಗಿರಸ್ವತಸ್ಸ್ವಧಾವಿನಃ । ಅಶೀಮಹಿ ತ್ವಾ ಮಾ ಮಾ ಹಿꣳಸೀಃ ಭಕ್ಷಯತಿ । ಏವಂ ಬ್ರಹ್ಮಾದಯೋಽಪಿ ಭಕ್ಷಯೇಯುಃ । ಅಪಿ ವಾ ಯಜಮಾನ ಏವ ಪ್ರತ್ಯಕ್ಷ-ಮವಘ್ರೇಣೇತರೇ ।</p>
<p>ಮದಂತೀಭಿಃ ಮಾರ್ಜನಂ, ಘರ್ಮಪ್ರಾಯಶ್ಚಿತ್ತಂ ಚ :-</p>
<p>ಭಕ್ಷಯಿತ್ವೋಪಯಮನಂ ಪ್ರತಿಪ್ರಸ್ಥಾತ್ರೇ ಪ್ರಯಚ್ಛತಿ । ತದುಚ್ಛಿಷ್ಟಕರೇ ಪ್ರಕ್ಷಾಲ್ಯಾಽಂತರ್ವೇದ್ಯುಪಯಮನಂ ನಿಧಾಯ । ತಸ್ಮಿನ್ ರುಕ್ಮಾವವಧಾಯ ಮದಂತೀರಾನೀಯಾಽಪೋ ಹಿ ಷ್ಠಾ ಮಯೋಭುವ ಇತಿ ತಿಸೃಭಿ-ರ್ಮಾಜಯಿತ್ವಾಽಂತರ್ವೇದ್ಯಾಂ ಶೇಷಂ ನಿನೀಯೋಪಯಮನೇನ ಘರ್ಮ ಪ್ರಾಯಶ್ಚಿತ್ತಾನಿ ಜುಹೋತಿ । ಪ್ರಾಣಾಯ ಸ್ವಾಹಾ । ವ್ಯಾನಾಯ ಸ್ವಾಹಾ । ಅಪಾನಾಯ ಸ್ವಾಹಾ । ಚಕ್ಷುಷೇ ಸ್ವಾಹಾ । ಶ್ರೋತ್ರಾಯ ಸ್ವಾಹಾ । ಮನಸೇ ಸ್ವಾಹಾ । ವಾಚೇ ಸರಸ್ವತ್ಯೈ ಸ್ವಾಹಾ । ಚತುರ್ಥ್ಯಂತಾ ದೇವತಾಃ । ಪೂಷ್ಣೇ ಸ್ವಾಹಾ । ಪೂಷ್ಣ ಇದಮ್ । ಪೂಷ್ಣೇ ಶರಸೇ ಸ್ವಾಹಾ । ಪೂಷ್ಣೇ ಶರಸ ಇದಮ್ । ಪೂಷ್ಣೇ ಪ್ರಪಥ್ಯಾಯ ಸ್ವಾಹಾ । ಪೂಷ್ಣೇ ಪ್ರಪಥ್ಯಾಯೇದಮ್ । ಪೂಷ್ಣೇ ನರಂಧಿಷಾಯ ಸ್ವಾಹಾ । ಪೂಷ್ಣೇ ನರಂಧಿಷಾಯೇದಮ್ । ಪೂಷ್ಣೇಽಂಘೃಣಯೇ ಸ್ವಾಹಾ । ಪೂಷ್ಣೇಽಂಘೃಣಯ ಇದಮ್ । ಪೂಷ್ಣೇ ನರುಣಾಯ ಸ್ವಾಹಾ । ಪೂಷ್ಣೇ ನರುಣಾಯೇದಮ್ । ಪೂಷ್ಣೇ ಸಾಕೇತಾಯ ಸ್ವಾಹಾ । ಪೂಷ್ಣೇ ಸಾಕೇತಾಯೇದಮ್ । ವ್ಯಾಹೃತೀಭಿರ್ವಿಹೃತಾಭಿಸ್ಸಮಸ್ತಾಭಿಶ್ಚ ಹುತ್ವಾ ಋಕ್ತೋ ಯಜ್ಞಭ್ರೇಷಪ್ರಾಯಶ್ಚಿತ್ತಮಿತ್ಯಾದಿ ಹುತ್ವಾ ।</p>
<p>ಪ್ರವರ್ಗ್ಯಸ್ಯ ಸಮಾಪ್ತಿಃ :-</p>
<p>ಅತ್ರೈವ ಸರ್ವಂ ಪರಿಘರ್ಮ್ಯಂ ಸಮವಧಾಯ ವೇದ್ಯಾಮ್ । ಘರ್ಮಾಯ್ ಸಂಸಾದ್ಯಮಾನಾಯಾನುಬ್ರೂ೩ಹಿ ಇತಿ ಸಂಪ್ರೇಷ್ಯತಿ । ಆಯಸ್ಮಿನ್ಥ್ಸಪ್ತ ವಾಸವಾ ಇತಿ ಹೋತುರಭಿಜ್ಞಾಯ । ಸ್ವಾಹಾ ತ್ವಾ ಸೂರ್ಯಸ್ಯ ರಶ್ಮಿಭ್ಯಃ ಅಗ್ರೇಣಾಹವನೀಯಂ ಪರ್ಯಾಹೃತ್ಯ ಸಮ್ರಾಡಾಸಂದ್ಯಾಂ ಸಾದಯತಿ । ಯತ್ರಾಭಿಜಾನಾತ್ಯದ್ಧಿ ತೃಣಮಘ್ನಿಯೇ ವಿಶ್ವದಾನೀಂ ಇತಿ ತದ್ಗಾಮವಸೃಜ್ಯ ।</p>
<p>ಉತ್ತರಶಾಂತಿಪಾಠಃ :-</p>
<p>ಮದಂತೀರುಪಸ್ಪೃಶ್ಯ ಶನ್ನೋ ವಾತಃ ಪವತಾಮ್ ಇತಿ ಶಾಂತಿಂ ಕುರ್ವಂತಿ । ಶನ್ನೋ ವಾತಃ ಪವತಾಂ ಮಾತರಿಶ್ವಾ ಶಂ ನಸ್ತಪತು ಸೂರ್ಯಃ । ಅಹಾನಿ ಶಂ ಭವಂತು ನಶ್ಶꣳ ರಾತ್ರಿಃ ಪ್ರತಿಧೀಯತಾಮ್ । ಶಮುಷಾ ನೋ ವ್ಯುಚ್ಛತು ಶಮಾದಿತ್ಯ ಉದೇತು ನಃ । ಶಿವಾ ನಶ್ಶನ್ತಮಾ ಭವ ಸುಮೃಡೀಕಾ ಸರಸ್ವತಿ । ಮಾ ತೇ ವ್ಯೋಮ ಸಂದೃಶಿ । ಇಡಾಯೈ ವಾಸ್ತ್ವಸಿ ವಾಸ್ತುಮದ್ವಾಸ್ತುಮಂತೋ ಭೂಯಾಸ್ಮ ಮಾ ವಾಸ್ತೋಶ್ಛಿಥ್ಮಹ್ಯವಾಸ್ತುಸ್ಸಭೂಯಾದ್ಯೊಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ॥ ಪ್ರತಿಷ್ಠಾಸಿ ಪ್ರತಿಷ್ಠಾವನ್ತೋ ಭೂಯಾಸ್ಮ ಮಾ ಪ್ರತಿಷ್ಠಾಯಾಶ್ಛಿಥ್ಮಹ್ಯಪ್ರತಿಷ್ಠಸ್ಸಭೂಯಾದ್ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ॥ ಆ ವಾತ ವಾಹಿ ಭೇಷಜಂ ವಿ ವಾತ ವಾಹಿ ಯದ್ರಪಃ । ತ್ವꣳ ಹಿ ವಿಶ್ವಭೇಷಜೋ ದೇವಾನಾಂ ದೂತ ಈಯಸೇ ॥ ದ್ವಾವಿಮೌ ವಾತೌ ವಾತ ಆ ಸಿಂಧೋರಾ ಪರಾವತಃ । ದಕ್ಷಮ್ಮೇ ಅನ್ಯ ಆವಾತು ಪರಾನ್ಯೋ ವಾತು ಯದ್ರಪಃ ॥ ಯದದೋ ವಾತ ತೇ ಗೃಹೇಽಮೃತಸ್ಯ ನಿಧಿರ್ಹಿತಃ । ತತೋ ನೋ ದೇಹಿ ಜೀವಸೇ ತತೋ ನೋ ಧೇಹಿ ಭೇಷಜಮ್ ॥ ತತೋ ನೋ ಮಹ ಆವಹ ವಾತ ಆವಾತು ಭೇಷಜಮ್ । ಶಂಭೂರ್ಮಯೋಭೂರ್ನೋ ಹೃದೇ ಪ್ರ ಣ ಆಯೂꣳಷಿ ತಾರಿಷತ್ । ಇಂದ್ರಸ್ಯ ಗೃಹೋಽಸಿ ತಂ ತ್ವಾ ಪ್ರಪದ್ಯೇ ಸಗುಸ್ಸಾಶ್ವಃ । ಸಹ ಯನ್ಮೇ ಅಸ್ತಿ ತೇನ । ಭೂಃ ಪ್ರಪದ್ಯೇ ಭುವಃ ಪ್ರಪದ್ಯೇ ಸುವಃ ಪ್ರಪದ್ಯೇ ಭೂರ್ಭುವಸ್ಸುವಃ ಪ್ರಪದ್ಯೇ ವಾಯುಂ ಪ್ರಪದ್ಯೇಽನಾರ್ತಾಂ ದೇವತಾಂ ಪ್ರಪದ್ಯೇಽಶ್ಮಾನಮಾಖಣಂ ಪ್ರಪದ್ಯೇ ಪ್ರಜಾಪತೇರ್ಬ್ರಹ್ಮಕೋಶಂ ಬ್ರಹ್ಮ ಪ್ರಪದ್ಯ ಓಂ ಪ್ರಪದ್ಯೇ । ಅನ್ತರಿಕ್ಷಮ್ಮ ಉರ್ವನ್ತರಂ ಬೃಹದಗ್ನಯಃ ಪರ್ವತಾಶ್ಚ ಯಯಾ ವಾತಸ್ವಸ್ತ್ಯಾ ಸ್ವಸ್ತಿಮಾನ್ ತಯಾ ಸ್ವಸ್ತ್ಯಾ ಸ್ವಸ್ತಿಮಾನಸಾನಿ । ಪ್ರಾಣಾಪಾನೌ ಮೃತ್ಯೋರ್ಮಾ ಪಾತಂ ಪ್ರಾಣಾಪಾನೌ ಮಾ ಮಾ ಹಾಸಿಷ್ಟಂ ಮಯಿ ಮೇಧಾಂ ಮಯಿ ಪ್ರಜಾಂ ಮಯ್ಯಗ್ನಿಸ್ತೇಜೋ ದಧಾತು ಮಯಿ ಮೇಧಾಂ ಮಯಿ ಪ್ರಜಾಂ ಮಯೀಂದ್ರ ಇಂದ್ರಿಯಂ ದಧಾತು ಮಯಿ ಮೇಧಾಂ ಮಯಿ ಪ್ರಜಾಂ ಮಯಿ ಸೂರ್ಯೋ ಭ್ರಾಜೋ ದಧಾತು ॥ ದ್ಯುಭಿರಕ್ತುಭಿಃ ಪರಿಪಾತಮಸ್ಮಾನರಿಷ್ಟೇಭಿರಶ್ವಿನಾ ಸೌಭಗೇಭಿಃ । ತನ್ನೋ ಮಿತ್ರೊ ವರುಣೋ ಮಾಮಹಂತಾಮದಿತಿಸ್ಸಿಂಧುಃ ಪೃಥಿವೀ ಉತ ದ್ಯೌಃ ॥ ಕಯಾ ನಶ್ಚಿತ್ರ ಆ ಭುವದೂತೀ ಸದಾ ವೃಧಸ್ಸಖಾ । ಕಯಾ ಶಚಿಷ್ಠಯಾ ವೃತಾ ॥ ಕಸ್ತ್ವಾ ಸತ್ಯೋ ಮದಾನಾಂ ಮꣳಹಿಷ್ಠೋ ಮತ್ಸದನ್ಧಸಃ । ದೃಢಾ ಚಿದಾರುಜೇ ವಸು ॥ ಅಭೀಷುಣಸ್ಸಖೀನಾಮವಿತಾ ಜರಿತೄಣಾಮ್ । ಶತಂ ಭವಾಸ್ಯೂತಿಭಿಃ ॥ ವಯಸ್ಸುಪರ್ಣಾ ಉಪ ಸೇದುರಿಂದ್ರಂ ಪ್ರಿಯಮೇಧಾ ಋಷಯೋ ನಾಧಮಾನಾಃ । ಅಪ ಧ್ವಾಂತಮೂರ್ಣುಹಿ ಪೂರ್ಧಿ ಚಕ್ಷುರ್ಮುಮುಗ್ಧ್ಯಸ್ಮಾನ್ನಿಧಯೇವ ಬದ್ಧಾನ್ ॥ ಶನ್ನೋ ದೇವೀರಭಿಷ್ಟಯ ಆಪೋ ಭವನ್ತು ಪೀತಯೇ । ಶಂ ಯೋರಭಿ ಸ್ರವಂತು ನಃ ॥ ಈಶಾನಾ ವಾರ್ಯಾಣಾಂ ಕ್ಷಯಂತೀಶ್ಚರ್ಷಣೀನಾಮ್ । ಅಪೋ ಯಾಚಾಮಿ ಭೇಷಜಮ್ ॥ ಸುಮಿತ್ರಾ ನ ಆಪ ಓಷಧಯಸ್ಸಂತು ದುರ್ಮಿತ್ರಾಸ್ತಸ್ಮೈ ಭೂಯಾಸುರ್ಯೋಽಸ್ಮಾನ್ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ॥ ಆಪೋ ಹಿ ಷ್ಠಾ ಮಯೋಭುವಸ್ತಾ ನ ಊರ್ಜೇ ದಧಾತನ । ಮಹೇ ರಣಾಯ ಚಕ್ಷಸೇ ॥ ಯೋ ವಶ್ಶಿವತಮೋ ರಸಸ್ತಸ್ಯ ಭಾಜಯತೇಹ ನಃ । ಉಶತೀರಿವ ಮಾತರಃ ॥ ತಸ್ಮಾ ಅರಂ ಗಮಾಮ ವೋ ಯಸ್ಯ ಕ್ಷಯಾಯ ಜಿನ್ವಥ । ಆಪೋ ಜನಯಥಾ ಚ ನಃ ॥ ಪೃಥಿವೀ ಶಾಂತಾ ಸಾಗ್ನಿನಾ ಶಾಂತಾ ಸಾ ಮೇ ಶಾಂತಾ ಶುಚꣳ ಶಮಯತು । ಅಂತರಿಕ್ಷꣳ ಶಾಂತಂ ತದ್ವಾಯುನಾ ಶಾಂತಂ ತನ್ಮೇ ಶಾಂತꣳ ಶುಚꣳ ಶಮಯತು । ದ್ಯೌಶ್ಶಾಂತಾ ಸಾದಿತ್ಯೇನ ಶಾಂತಾ ಸಾ ಮೇ ಶಾಂತಾ ಶುಚꣳ ಶಮಯತು । ಪೃಥಿವೀ ಶಾಂತಿರಂತರಿಕ್ಷꣳ ಶಾಂತಿರ್ದ್ಯೌಶ್ಶಾಂತಿರ್ದಿಶಶ್ಶಾಂತಿರವಾಂತರದಿಶಾಶ್ಶಾಂತಿರಗ್ನಿ-ಶ್ಶಾಂತಿರ್ವಾಯುಶ್ಶಾಂತಿರಾದಿತ್ಯಶ್ಶಾಂತಿಶ್ಚಂದ್ರಮಾಶ್ಶಾಂತಿರ್ನಕ್ಷತ್ರಾಣಿ ಶಾಂತಿರಾಪಶ್ಶಾಂತಿ-ರೋಷಧಯಶ್ಶಾಂತಿರ್ವನಸ್ಪತಯಶ್ಶಾಂತಿರ್ಗೌಶ್ಶಾಂತಿರಜಾ ಶಾಂತಿರಶ್ವಶ್ಶಾಂತಿಃ ಪುರುಷಶ್ಶಾಂತಿರ್ಬ್ರಹ್ಮ ಶಾಂತಿರ್ಬ್ರಾಹ್ಮಣಶ್ಶಾಂತಿಶ್ಶಾಂತಿರೇವ ಶಾಂತಿಶ್ಶಾಂತಿರ್ಮೇ ಅಸ್ತು ಶಾಂತಿಃ । ತಯಾಹꣳ ಶಾಂತ್ಯಾ ಸರ್ವಶಾಂತ್ಯಾ ಮಹ್ಯಂ ದ್ವಿಪದೇ ಚತುಷ್ಪದೇ ಚ ಶಾನ್ತಿಂ ಕರೋಮಿ ಶಾನ್ತಿರ್ಮೇ ಅಸ್ತು ಶಾನ್ತಿಃ । ಏಹ ಶ್ರೀಶ್ಚ ಹ್ರೀಶ್ಚ ಧೃತಿಶ್ಚ ತಪೋ ಮೇಧಾ ಪ್ರತಿಷ್ಠಾ ಶ್ರದ್ಧಾ ಸತ್ಯಂ ಧರ್ಮಶ್ಚೈತಾನಿ ಮೋತ್ತಿಷ್ಠಂತ-ಮನೂತ್ತಿಷ್ಠಂತು ಮಾ ಮಾಗ್ ಶ್ರೀಶ್ಚ ಹ್ರೀಶ್ಚ ಧೃತಿಶ್ಚ ತಪೋ ಮೇಧಾ ಪ್ರತಿಷ್ಠಾ ಶ್ರದ್ಧಾ ಸತ್ಯಂ ಧರ್ಮಶ್ಚೈತಾನಿ ಮಾ ಮಾ ಹಾಸಿಷುಃ ॥ ಉದಾಯುಷಾ ಸ್ವಾಯುಷೋದೋಷಧೀನಾꣳ ರಸೇನೋತ್ಪರ್ಜನ್ಯಸ್ಯ ಶುಷ್ಮೇಣೋದಸ್ಥಾಮಮೃತಾꣳ ಅನು ॥ ತಚ್ಚಕ್ಷುರ್ದೇವಹಿತಂ ಪುರಸ್ತಾಚ್ಛುಕ್ರ-ಮುಚ್ಚರತ್ ॥ ಪಶ್ಯೇಮ ಶರದಶ್ಶತಂ ಜೀವೇಮ ಶರದಶ್ಶತಂ ನಂದಾಮ ಶರದಶ್ಶತಂ ಮೋದಾಮ ಶರದಶ್ಶತಂ ಭವಾಮ ಶರದಶ್ಶತꣳ ಶೃಣವಾಮ ಶರದಶ್ಶತಂ ಪ್ರಬ್ರವಾಮ ಶರದಶ್ಶತಮಜೀಸ್ಸ್ಯಾಮ ಶರದಶ್ಶತಂ ಜ್ಯೋಕ್ಚ ಸೂರ್ಯಂ ದೃಶೇ ॥ ಯ ಉದಗಾನ್ಮಹತೋಽರ್ಣವಾದ್ವಿಭ್ರಾಜಮಾನಸ್ಸರಿರಸ್ಯ ಮಧ್ಯಾತ್ಸಮಾ ವೃಷಭೋ ಲೋಹಿತಾಕ್ಷಸ್ಸೂರ್ಯೋ ವಿಪಶ್ಚಿನ್ಮನಸಾ ಪುನಾತು ॥ ಬ್ರಹ್ಮಣಶ್ಚೋತನ್ಯಸಿ ಬ್ರಹ್ಮಣ ಆಣೀ ಸ್ಥೋ ಬ್ರಹ್ಮಣ ಆವಪನಮಸಿ ಧಾರಿತೇಽಯಂ ಪೃಥಿವೀ ಬ್ರಹ್ಮಣಾ ಮಹೀ ಧಾರಿತಮೇನೇನ ಮಹದಂತರಿಕ್ಷಂ ದಿವಂ ದಾಧಾರ ಪೃಥಿವೀꣳ ಸದೇವಾಂ ಯದಹಂ ವೇದ ತದಹಂ ಧಾರಯಾಣಿ ಮಾ ಮದ್ವೇದೋಽಧಿ ವಿಸ್ರಸತ್ । ಮೇಧಾ ಮನೀಷೇ ಮಾ ವಿಶತಾꣳ ಸಮೀಚೀ ಭೂತಸ್ಯ ಭವ್ಯಸ್ಯಾ-ವರುಧ್ಯೈ ಸರ್ವಮಾಯುರಯಾಣಿ ಸರ್ವಮಾಯುರಯಾಣಿ ॥ ಆಭಿರ್ಗೀರ್ಭಿರ್ಯದತೋ ನ ಊನಮಾ ಪ್ಯಾಯಯ ಹರಿವೋ ವರ್ಧಮಾನಃ । ಯದಾ ಸ್ತೋತೃಭ್ಯೋ ಮಹಿ ಗೋತ್ರಾ ರುಜಾಸಿ ಭೂಯಿಷ್ಠಭಾಜೋ ಅಧ ತೇ ಸ್ಯಾಮ ॥ ಬ್ರಹ್ಮ ಪ್ರಾವಾದಿಷ್ಮ ತನ್ನೋ ಮಾ ಹಾಸೀತ್ ॥ ಓಂ ಶಾಂತಿಃ ಶಾಂತಿಃ ಶಾಂತಿಃ ॥</p>
<p>ಉಪಸತ್ಪ್ರಾರಂಭಃ :-</p>
<p>ಉಪಸದಸ್ತಂತ್ರಂ ಪ್ರಕ್ರಮಯತಿ । ಆತಿಥ್ಯಾ ಬರ್ಹಿರುಪಸದಾಮಗ್ನೀಷೋಮೀಯಸ್ಯ ಚ । ತದೇವ ಪ್ರಸ್ತರಪರಿಧಿ । ಯಾ ಜಾತಾ ಇತ್ಯಾದಿ । ಯತ್ಕೃಷ್ಣೋ ___ ತತಸ್ತ್ವಾಂ ದಶಧಾ । ಏಕಾꣳ ಸಮಿಧಂ ಯಜ್ಞಾಯುರನು-ಸಂಚರಾಮ್ । ತತೋ ವೇದಂ ಕೃತ್ವಾ । ಪರಿಸ್ತೃಣೀತ, ದೇವಾ ದೇವೇಷು, ಕರ್ಮಣೇ ವಾಮಿತ್ಯಾದಿ । ಪಾತ್ರ ಪ್ರಯೋಗ ಕಾಲೇ ಸ್ಫ್ಯಮಗ್ನಿಹೋತ್ರಹವಣೀಮಪರತಃ । ಸ್ರುವಂ ಜುಹೂಮುಪಭೃತಂ ಧ್ರುವಾಂ ವೇದಮಾಜ್ಯ-ಸ್ಥಾಲೀಂ ವೇದಾಗ್ರಾಣಿ ಚೇತಿ ದ್ವಂದ್ವಂ ಪ್ರಯುಜ್ಯ । ಪವಿತ್ರೇ ಕೃತ್ವಾ । ಉಪವಿಷ್ಟೇ ಬ್ರಹ್ಮಣಿ ಯಜಮಾನ ವಾಚಂ ಯಚ್ಛೇತಿ ಸಂಪ್ರೇಷ್ಯತಿ । ಸಂವಿಶಂತಾಂ ಪಾತ್ರಾಣಿ ಸಂಮೃಶತಿ । ಯಜಮಾನಃ - ಅಗ್ನಿꣳ ಹೋತಾರಮ್ । ಯಜ್ಞಯೋಗಃ । ಅಧ್ವರ್ಯುಃ - ಪ್ರೋಕ್ಷಣೀಸ್ಸಂಸ್ಕೃತ್ಯ । ಬ್ರಹ್ಮಾಣಮಾಮಂತ್ರ್ಯ । ಪಾತ್ರಾಣಿ ಪ್ರೋಕ್ಷತಿ । ಅತ್ರ ವಾಚಂ ವಿಸೃಜತೇ । ದೇವಸ್ಯ ತ್ವೇತ್ಯಾದಿ । ಲೋಮಭ್ಯೋಽಧಿ ಸ್ತಂಬಯಜುರ್ಹರತಿ । ಅವಬಾಢಾ ಯಾತುಧಾನಾ ಇತ್ಯಂತಂ ಕೃತ್ವಾ । ಬ್ರಹ್ಮನ್ನುತ್ತರಂ ಪರಿಗ್ರಾಹಮ್ । ಋತಮಸಿ । ಯಜ್ಞಸ್ಯ ತ್ವಾ । ಪ್ರೋಕ್ಷಣೀರಾಸಾದಯೇಧ್ಮಮುಪಸಾದಯ ಸ್ರುವಂ ಚ ಸ್ರುಚಶ್ಚ ಸಂಮೃಡ್ಢ್ಯಾಽಜ್ಯೇನೋ೩ದೇಹಿ । ಆಜ್ಯಗ್ರಹಣಕಾಲೇ ಧ್ರುವಾಯಾಮೇವ ಗೃಹ್ಣಾತಿ ಸುಪ್ರಜಾಸ್ತ್ವಾಯ ತ್ವಾ ಗೃಹ್ಣಾಮಿ । ಪ್ರೋಕ್ಷಣೀರಭಿಮಂತ್ರ್ಯ ಬ್ರಹ್ಮಾಣಮಾಮಂತ್ರ್ಯ । ಕೃಷ್ಣೋಽಸ್ಯಾಖರೇಷ್ಠಃ ಇಧ್ಮಂ ಪ್ರೋಕ್ಷತಿ । ವೇದಿರಸಿ ಇತಿ ವೇದಿಂ ಪ್ರೋಕ್ಷತಿ । ಸ್ವಧಾ ಪಿತೃಭ್ಯ ಇತಿ ಪ್ರೋಕ್ಷಣೀಶೇಷಂ ನಿನೀಯ । ಅಯಂ ಪ್ರಾಣಶ್ಚ ಇತಿ ಪ್ರಸ್ತರೇ ಪವಿತ್ರೇ ಅಪಿಸೃಜ್ಯ । ಸೂರ್ಯಸ್ತ್ವಾ ಪುರಸ್ತಾತ್ಪಾತು ಇತ್ಯಾಹವನೀಯಮಭಿಮಂತ್ರ್ಯ । ಯುನಜ್ಮಿ ತ್ವೇತಿ ಯಜಮಾನಃ । ವೀತಿಹೋತ್ರಂ ತ್ವೇತಿ ಏಕಾಮಾಘಾರಸಮಿಧಮಾಧಾಯ । ವಿಶೋ ಯಂತ್ರೇ ಸ್ಥಃ । ವಿಚ್ಛಿನದ್ಮಿ । ತೂಷ್ಣೀಂ ಜುಹೂಪಭೃತಾ-ವಾಸಾದ್ಯ । ಧ್ರುವಾಸಿ ಇತಿ ಧ್ರುವಾಮಾಸಾದ್ಯ । ಯೋ ಮಾ ವಾಚಾ ಇತಿ ಯಜಮಾನಃ । ಋಷಭೋಽಸಿ । ಸ್ಯೋನೋ ಮೇ ಸೀದ । ಇಯಗ್ಗ್ ಸ್ಥಾಲೀ । ಏತಾವಸದತಾಂ ಸುಕೃತಸ್ಯ ಲೋಕೇ ತೌ ವಿಷ್ಣೋ ಪಾಹಿ ___ ಯಜ್ಞನಿಯಮ್ । ವಿಷ್ಣ್ವಸಿ ವೈಷ್ಣವಂ ಧಾಮಾಸಿ ಪ್ರಾಜಾಪತ್ಯಮ್ । ಅಯಂ ಯಜ್ಞೋ, ಮಮಾಗ್ನೇ ಚತುರ್ಹೋತೇತ್ಯಾಸನ್ನಾಭಿಮರ್ಶನಮ್ । ವೇದಂ ನಿಧಾಯ, ಸಾಮಿಧೇನೀಭ್ಯಃ ಪ್ರತಿಪದ್ಯತೇ । ಸ್ರೌವಮಾಘಾರಯೇತ್ ಸಮಾನಮಾಪ್ರವರಾತ್ । ಆಶ್ರಾವಾಹ ಸೀದ ಹೋತಃ ಇತ್ಯೇತಾವಾನ್ ಪ್ರವರಃ । ದೇವಾಃ ಪಿತರ ಇತಿ ಯಜಮಾನಃ೧ । ಪಂಚಹೋತಾ ಚ । ಧ್ರೌವಾದಷ್ಟೌ ಜುಹ್ವಾಂ ಗೃಹ್ಣಾತಿ । ಚತುರುಪಭೃತಿ । ಏಕಮಾಪ್ಯಾಯ್ಯಾಽನಾಪ್ಯಾಯ್ಯ ತ್ರೀಣಿ । ಘೃತವತೀ ಶಬ್ದೇ ತೂಷ್ಣೀಂ ಜುಹೂಪಭೃತಾವಾದಾಯ ದಕ್ಷಿಣಾ ಸಕೃದತಿಕ್ರಾಂತಃ ಉಪಾಂಶುಯಾಜವತ್ ಪ್ರಚರತಿ । ಅಗ್ನಯೇಽನುಬ್ರೂಹಿ । ಅಗ್ನಿಂ ಯಜ । ಅರ್ಧೇನ ಜೌಹವಸ್ಯಾಗ್ನಿಂ ಯಜತ್ಯರ್ಧೇನ ಸೋಮಮ್ । ಅಗ್ನಯ ಇದಮ್ । ದಬ್ಧಿರಸಿ । ಸೋಮಾಯಾಽನುಬ್ರೂಹಿ । ಸೋಮಂ ಯಜ । ಸೋಮಾಯೇದಮ್ । ದಬ್ಧಿರಸಿ । ಔಪಭೃತಂ ಜುಹ್ವಾಮಾನೀಯ । ವಿಷ್ಣವೇಽನುಬ್ರೂಹಿ । ವಿಷ್ಣುಂ ಯಜ । ವಿಷ್ಣವ ಇದಮ್ । ದಬ್ಧಿರಸಿ ।</p>
<p>ಉಪಸದ್ಧೋಮಃ :-</p>
<p>ಪ್ರತ್ಯಾಕ್ರಮ್ಯ । ಧ್ರೌವಾಜ್ಯಂ ಸರ್ವಂ ಸ್ರುವೇಣಾದಾಯೋಪಸದಂ ಜುಹೋತಿ । ಯಾ ತೇ ಅಗ್ನೇಽಯಾಶಯಾ ತನೂರ್ವರ್ಷಿಷ್ಠಾ ಗಹ್ವರೇಷ್ಠೋಗ್ರಂ ವಚೋ ಅಪಾವಧೀಂ ತ್ವೇಷಂ ವಚೋ ಅಪಾವಧೀಗ್ಗ್ ಸ್ವಾಹಾ । ಅಗ್ನೇರಯಾಶಯಾಯೈ ತನ್ವಾ ಇದಮ್೨ । ಅಗ್ನೀನ್ಮದಂತ್ಯಾಪಾ ಇತ್ಯೇತದಾದಿ ಆ ನಿಹ್ನವಾತ್ಕೃತ್ವಾ ।</p>
<p>ಸುಬ್ರಹ್ಮಣ್ಯೋಪಾಹ್ವಾನಮ್ :-</p>
<p>ಅಗ್ನೀದ್ದೇವಪತ್ನೀರ್ವ್ಯಾಚಕ್ಷ್ವ ಸುಬ್ರಹ್ಮಣ್ಯ ಸುಬ್ರಹ್ಮಣ್ಯಾಮಾಹ್ವಯ ಇತಿ ಸಂಪ್ರೇಷ್ಯತಿ । ಅಪರೇಣ ಗಾರ್ಹಪತ್ಯಮಾಗ್ನೀಧ್ರ ಉಪವಿಶ್ಯ ದೇವಪತ್ನೀರ್ವ್ಯಾಚಷ್ಟೇ । ಸೇನೇಂದ್ರಸ್ಯ । ಧೇನಾ ಬೃಹಸ್ಪತೇಃ । ಪಥ್ಯಾ ಪೂಷ್ಣಃ । ವಾಗ್ವಾಯೋಃ । ದೀಕ್ಷಾ ಸೋಮಸ್ಯ । ಪೃಥಿವ್ಯಗ್ನೇಃ । ವಸೂನಾಂ ಗಾಯತ್ರೀ । ರುದ್ರಾಣಾಂ ತ್ರಿಷ್ಟುಕ್ । ಆದಿತ್ಯಾನಾಂ ಜಗತೀ । ವಿಷ್ಣೋರನುಷ್ಟುಕ್ । ವರುಣಸ್ಯ ವಿರಾಟ್ । ಯಜ್ಞಸ್ಯ ಪಙ್ಕ್ತಿಃ । ಪ್ರಜಾಪತೇರನುಮತಿಃ । ಮಿತ್ರಸ್ಯ ಶ್ರದ್ಧಾ । ಸವಿತುಃ ಪ್ರಸೂತಿಃ । ಸೂರ್ಯಸ್ಯ ಮರೀಚಿಃ । ಚಂದ್ರಮಸೋ ರೋಹಿಣೀ । ಋಷೀಣಾಮರುಂಧತೀ । ಪರ್ಜನ್ಯಸ್ಯ ವಿದ್ಯುತ್ । ಚತಸ್ರೋ ದಿಶಃ । ಚತಸ್ರೋಽವಾಂತರದಿಶಾಃ । ಅಹಶ್ಚ ರಾತ್ರಿಶ್ಚ । ಕೃಷಿಶ್ಚ ವೃಷ್ಟಿಶ್ಚ । ತ್ವಿಷಿಶ್ಚಾಪಚಿತಿಶ್ಚ । ಆಪಶ್ಚೌಷಧಯಶ್ಚ । ಊರ್ಕ್ಚ ಸೂನೃತಾ ಚ ದೇವಾನಾಂ ಪತ್ನಯಃ । ಉತ್ಕರೇ ಸುಬ್ರಹ್ಮಣ್ಯಾಮಾಹ್ವಯತಿ೩ । ಪೂರ್ವವದೇನಾಂ ಯಜಮಾನೋಽ-ನುಮಂತ್ರಯತೇ । ಸುಪೂರ್ವಾಹ್ಣೇ ಪೂರ್ವಾಹ್ಣಿಕೀಭ್ಯಾಂ ಪ್ರವರ್ಗ್ಯೋಪಸದ್ಭ್ಯಾಂ ಚರಂತಿ । ಸ್ವಪರಾಹ್ಣ ಆಪರಾಹ್ಣಿಕೀಭ್ಯಾಮ್ ।</p>
<p>ಪ್ರವರ್ಗ್ಯೋಪಸದಾಂ ವಿಶೇಷಾಃ :-</p>
<p>ಪ್ರವರ್ಗ್ಯೇಣ ಪ್ರಚರಿಷ್ಯಂತಃ ಸಂವೃಣ್ವಂತೀತ್ಯಾದಿ । ಅಗ್ರೇಣ ಗಾರ್ಹಪತ್ಯಂ ದರ್ಭಾನ್ ಸಂಸ್ತೀರ್ಯ । ದೇವ ಪುರಶ್ಚರೇತಿ ಮಹಾವೀರಾನಾಸಾದಯತಿ । ಸರ್ವಾಣಿ ಚ ಪ್ರವರ್ಗ್ಯಪಾತ್ರಾಣಿ । ಮೇಥೀಂ ಮಯೂಖಾನ್ ಸಂಮ್ರಾಡಾಸಂದೀಂ ವಿಶಾಖದಾಮಾನೀತಿ ವರ್ಜಯಿತ್ವಾ । ಪವಿತ್ರಕರಣಾದಿ ಪೂರ್ವವತ್ । ತಸ್ಮಿನ್ನಪ್ರಚರಣೀಯೌ ಮಹಾವೀರಾವುಪಾವಹರತೀತ್ಯತಂ ಕೃತ್ವಾ । ಉತ್ತರೇಣಾಹವನೀಯಂ ಶೃತದಧ್ಯಾಸಾದಯತೀತ್ಯಾದಿ । ಪ್ರತಿಪ್ರಸ್ಥಾತಾ :- ರಾತ್ರಿರ್ಜ್ಯೋತಿಃ ಕೇತುನಾ ಜುಷತಾꣳ ಸುಜ್ಯೋತಿರ್ಜ್ಯೋತಿಷಾಗ್ಗ್ ಸ್ವಾಹಾ । ರಾತ್ರಿಯೈ ಜ್ಯೋತಿಷ ಇದಮ್ । ಸಾಯಂ ರೌಹಿಣಂ ಜುಹೋತಿ । ಅಪೀಪರೋ ಮಾಹ್ನೋ ರಾತ್ರಿಯೈ ಮಾ ಪಾಹ್ಯೇಷಾ ತೇ ಅಗ್ನೇ ಸಮಿತ್ತಯಾ ಸಮಿಧ್ಯಸ್ವಾರ್ಯುಮೇ ದಾ ವರ್ಚಸಾ ಮಾಂಜೀಸ್ಸ್ವಾಹಾ ಸಾಯಂ ಕಾಂಟಕೀಂ ಸಮಿಧಮಾದಧಾತಿ । ಅಹ್ನೇ ಜ್ಯೋತಿಷ ಇದಮ್ । ಭೂರ್ಭುವಸ್ಸುವಃ ಅಗ್ನಿರ್ಜೋತಿರ್ಜೋತಿರಗ್ನಿಸ್ಸ್ವಾಹಾ । ಸಾಯಮಗ್ನಿಹೋತ್ರಂ ಜುಹೋತಿ । ಅಗ್ನಯೇ ಜ್ಯೋತಿಷ ಇದಮ್ । ಇಷೇ ತ್ವಾ । ಓಷಧೀಭ್ಯಸ್ತ್ವೌಷಧೀರ್ಜಿನ್ವ ಬರ್ಹಿಷಿ ಲೇಪಂ ನಿಮೃಜ್ಯ । ಸ್ವಾಹಾ ತ್ವಾ ನಕ್ಷತ್ರೇಭ್ಯಃ ಸಾಯಂ ಪರಿಘರ್ಮ್ಯಂ ಸಂಮ್ರಾಡಾಸಂದ್ಯಾಂ ಸಾದಯತಿ । ಪೂರ್ವವದುಪಸದಂ ಕೃತ್ವಾ । ಅಗ್ನೀನ್ಮದಂತ್ಯಾಪಾ ಇತ್ಯಾದಿ । ಸವ್ಯೋತ್ತಾನೈಸ್ತು ಸಾಯಂ ನಿಹ್ನವಃ । ಅಧಿವೃಕ್ಷ ಸೂರ್ಯೇ ಅಗ್ನೀನ್ಜ್ಯೋತಿಷ್ಮತಃ ಕುರುತೇತ್ಯಾದಿ । ಯದಹಸ್ಸೋಮಂ ಕ್ರೀಣೀಯುಶ್ಚತುರಸ್ಸಾಯಂ ದುಹ್ಯುಸ್ತ್ರೀನ್ ಪ್ರಾತರ್ದ್ವೌ ಸಾಯಮೇಕಮುತ್ತಮೇ । ಸರ್ವಾನ್ ಸಾಯಮಾಶಿರೇ । ಅತ್ರ ಚತುಸ್ತನಂ ವ್ರತಂ ಯಜಮಾನಾಯ ಪ್ರಯಚ್ಛತಿ ಯಾ ತೇ ಅಗ್ನೇ ರುದ್ರಿಯಾ ತನೂಃ ಇತಿ ವ್ರತಯತಿ । ಜಾಗರ್ತ್ಯೈತಾಂ ರಾತ್ರಿಮ್ । ಸಂತಿಷ್ಠತೇ ದ್ವಿತೀಯಮಹಃ ॥</p>
<p>ತೃತೀಯದಿನಸ್ಯ ಕರ್ಮಾರಂಭಃ :-</p>
<p>ಉಪೋದಯೇ ಅಗ್ನೀನ್ಜ್ಯೋತಿಷ್ಮತಃ ಕುರುತೇತ್ಯಾದಿ । ವಾಗ್ವಿಸರ್ಗೇ ಕೃತೇ ಪೂರ್ವವತ್ ಪೌರ್ವಾಹ್ಣಿಕೀಭ್ಯಾಂ ಪ್ರವರ್ಗ್ಯೋಪಸದ್ಭ್ಯಾಂ ಪ್ರಚರಂತಿ । ಅಪೀಪರೋ ಮಾ ರಾತ್ರಿಯಾ ಅಹ್ನೋ ಮಾ ಪಾಹಿ ಇತಿ ಸಮಿದಾಧಾನಮ್ । ಭೂರ್ಭುವಸ್ಸುವಃ ಸೂರ್ಯೋ ಜ್ಯೋತಿ ರ್ಜ್ಯೋತಿಸ್ಸೂರ್ಯಸ್ಸ್ವಾಹಾ ಇತಿ ಹೋಮಃ । ಯಾ ತೇ ಅಗ್ನೇ ರಜಾಶಯಾ ತನೂರ್ವಷಿರ್ಷ್ಠಾ ಗಹ್ವರೇಷ್ಠೋಽಗ್ರಂ ವಚೋ ಅಪಾವಧೀಂ ತ್ವೇಷಂ ವಚೋ ಅಪಾವಧೀಗ್ಗ್ ಸ್ವಾಹಾ ಇತ್ಯುಪಸದ್ಧೋಮಃ । ಅಗ್ನೇ ರಜಾಶಯಾಯೈ ತನ್ವಾ ಇದಮ್೧ ।</p>
<p>ವೇದಿಕರಣಮ್ :-</p>
<p>ಅಂತರಾ ಮಧ್ಯಮೇ ಪ್ರವರ್ಗ್ಯೋಪಸದೌ ವೇದಿಂ ಕುರ್ವಂತಿ । ಪ್ರಾಗ್ವಂಶಸ್ಯ ಮಧ್ಯಮಾಲ್ಲಲಾಟಿಕಾತ್ ತ್ರೀನ್ ಪ್ರಾಚಃ ಪ್ರಕ್ರಮಾನ್ ಪ್ರಕ್ರಮ್ಯ ಶಂಕುಂ ನಿಹಂತಿ । ತಸ್ಮಾತ್ಪಂಚದಶಸು ದಕ್ಷಿಣತಃ ಏವಮುತ್ತರತಃ ತೇ ಶ್ರೋಣೀ । ಪ್ರಥಮನಿಹತಾಚ್ಛಂಕೋಷ್ಷಟ್ತ್ರಿಂಶತಿಃ ಪುರಸ್ತಾತ್ । ತಸ್ಮಾತ್ ದ್ವಾದಶಸು ದಕ್ಷಿಣತಃ । ಏವಮುತ್ತರತಃ ತಾವಂಸೌ ಇತಿ ಶುಲ್ಬಮಾನಂ ಕೃತ್ವಾ । ವಿಮಿಮೇ ತ್ವಾ ಪಯಸ್ವತೀಂ ದೇವಾನಾ ಧೇನುꣳ ಸುದುಘಾಮನಸ್ಫುರಂತೀಮ್ । ಇಂದ್ರಸ್ಸೋಮಂ ಪಿಬತು ಕ್ಷೇಮೋ ಅಸ್ತು ನಃ ಇತಿ ಪುನರ್ಮಾನಂ ಕೃತ್ವಾ । ಸರ್ವತಃ ಸ್ಪಂದ್ಯಯಾ೧ ಪರ್ಯಾತನೋತಿ । ಮಧ್ಯೇ ಪೃಷ್ಠ್ಯಾಮ್ । ಇಮಾನ್ನರಾಃ ಕೃಣುತ ವೇದಿಮೇತ್ಯ ವಸುಮತೀꣳ ರುದ್ರವತೀಮಾದಿತ್ಯವತೀಂ ವರ್ಷ್ಮಂ ದಿವೋ ನಾಭಾಪೃಥಿವ್ಯಾ ಯಥಾಽಯಂ ಯಜಮಾನೋ ನ ರಿಷ್ಯೇದ್ದೇವಸ್ಯ ಸವಿತುಸ್ಸವೇ ಸಂಪ್ರೇಷ್ಯತಿ । ಸ್ಪ್ಯೇನ ವಿಘನೇನ ಪರ್ಶ್ವಾ ಪರಶುನಾ ಚ ಸರ್ವೇ ಅಧ್ವರ್ಯವೋ ವೇದಿಂ ಕುರ್ವಂತಿ । ವೇದಿಕರಣಾನಿ ಪ್ರಜ್ಞಾತಂ ನಿಧಾಯ । ತ್ವಯಾ ವೇದಿಮಿತಿ ವೇದಂ ಕೃತ್ವಾ । ಸ್ಫ್ಯಾದಾನಾದಿ ದರ್ಶಪೂರ್ಣಮಾಸವತ್ಸನ್ನಮನವರ್ಜಂ ಪ್ರಾಗುತ್ತರಾತ್ಪರಿಗ್ರಹಾತ್ಕರೋತಿ । ಉಪರವದೇಶೇ ಸ್ತಂಬಯಜು-ರ್ಹರಣಮ್ । ಋತಮಸೀತಿ ಪೂರ್ವಪರಿಗ್ರಹಃ । ಉತ್ತರಸ್ಮಾದ್ವೇದ್ಯಂಸಾದುದಕ್ಪ್ರಕ್ರಮೇ ಚಾತ್ವಾಲಃ । ಚತುರಸ್ರೋಽವಟಾಕಾರಃ । ಉತ್ತರವೇದಿಪರಿಮಿತಃ । ಚಾತ್ವಾಲಾದ್ದ್ವಾದಶಸು ಪ್ರಕ್ರಮೇಷು ಪ್ರತ್ಯಗುತ್ಕರಃ । ತಸ್ಮಿನ್ನಿವಪತಿ । ಚತುಶ್ಶಿಖಂಡಾ ಯುವತಿಸ್ಸುಪೇಶಾ ಘೃತಪ್ರತೀಕಾ ಭುವನಸ್ಯ ಮಧ್ಯೇ । ತಸ್ಯಾꣳ ಸುಪರ್ಣಾವಧಿಯೌ ನಿವಿಷ್ಟೌ ತಯೋರ್ದೇವಾನಾಮಧಿ ಭಾಗಧೇಯಮ್ ವೇದಿಮಭಿಮಂತ್ರ್ಯ । ಅಥೋತ್ತರವೇದಿಮುಪವಪತಿ । ವಿತ್ತಾಯನೀ ಮೇಽಸೀತ್ಯಾದಿ ದಕ್ಷಿಣತೋ ನಿಸ್ಸಾರಣಾತಂ ಕೃತ್ವಾ ।</p>
<p>[ ತದ್ಯಥಾ = ಅಪರೇಣ ಯೂಪಾವಟದೇಶಂ ಸಂಚರಮವಶಿಷ್ಯ ವೇದ್ಯಾಂ ಶಮ್ಯಾಮಾತ್ರೀಮುತ್ತರವೇದಿಂ ಕರೋತಿ । ಶಮ್ಯಾಂ ಪುರಸ್ತಾದುದಗಗ್ರಾನ್ನಿಧಾಯ । ಸ್ಫ್ಯೇನೋದೀಚೀಮಭ್ಯಂತರಂ ಪರಿಲಿಖತಿ ವಿತ್ತಾಯನೀ ಮೇಽಸಿ । ಅಪ ಉಪಸ್ಪೃಶ್ಯ । ಏವಂ ದಕ್ಷಿಣತಃ ಪ್ರಾಚೀಂ ತಿಕ್ತಾಯನೀ ಮೇಽಸಿ । ಪಶ್ಚಾದುದೀಚೀಂ ಅವಾತಾನ್ಮಾ ನಾಥಿತಮ್ । ಉತ್ತರತಃ ಪ್ರಾಚೀಂ ಅವತಾನ್ಮಾ ವ್ಯಥಿತಮ್ ।</p>
<p>ಚಾತ್ವಾಲಕರಣಂ, ಉತ್ತರವೇದಿಕರಣಂ ಚ :-</p>
<p>ಉತ್ತರಸ್ಮಾದ್ವೇದ್ಯಂಸಾದುದಕ್ಪ್ರಕ್ರಮೇ ಚಾತ್ವಾಲಃ । ತಮುತ್ತರ ವೇದಿವತ್ತೂಷ್ಣೀꣳ ಶಮ್ಯಯಾ ಪರಿಮಿತ್ಯ ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಾದದೇಽಭ್ರಿರಸಿ ನಾರಿರಸಿ ಅಭ್ರಿಮಾದಾಯ । ಪರಿಲಿಖಿತꣳ ರಕ್ಷಃ ಪರಿಲಿಖಿತಾ ಅರಾತಯ ಇದಮಹꣳ ರಕ್ಷಸೋ ಗ್ರೀವಾ ಅಪಿ ಕೃಂತಾಮಿ ಯೋಽಸ್ಮಾನ್ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮ ಇದಮಸ್ಯ ಗ್ರೀವಾ ಅಪಿ ಕೃಂತಾಮಿ ತ್ರಿಃ ಪ್ರದಕ್ಷಿಣಂ ಪರಿಲಿಖ್ಯ । ತೂಷ್ಣೀಂ ಜಾನುದಘ್ನಂ ತ್ರಿವಿತಸ್ತಂ ವಾ ಖಾತ್ವೋತ್ತರವೇದ್ಯರ್ಥಾನ್ಪಾಂಸೂನ್ ಹರತಿ ವಿದೇರಗ್ನಿರ್ನಭೋ ನಾಮಾಗ್ನೇ ಅಂಗಿರೋ ಯೋಽಸ್ಯಾಂ ಪೃಥಿವ್ಯಾಮಸ್ಯಾಯುಷಾ ನಾಮ್ನೇಹಿ ಯತ್ತೇಽನಾಧೃಷ್ಟಂ ನಾಮ ಯಜ್ಞಿಯಂ ತೇನ ತ್ವಾಽಽದಧೇ । ಸಿꣳಹೀರಸಿ ಮಹಿಷೀರಸಿ ಉತ್ತರವೇದ್ಯಾಂ ನಿವಪತಿ । ಏತೇನೈವ ವಿದೇರಗ್ನಿರ್ನಭೋ ನಾಮಾಗ್ನೇ ಅಂಗಿರೋ ಯೋ ದ್ವಿತೀಯಸ್ಯಾಂ ಪೃಥಿವ್ಯಾಮಸ್ಯಾಯುಷಾ ನಾಮ್ನೇಹಿ ಯತ್ತೇಽನಾಧೃಷ್ಟಂ ನಾಮ ಯಜ್ಞಿಯಂ ತೇನ ತ್ವಾಽಽದಧೇ ಇತಿ ದ್ವಿತೀಯಮ್ । ವಿದೇರಗ್ನಿರ್ನಭೋ ನಾಮಾಗ್ನೇ ಅಂಗಿರೋ ಯಸ್ತೃತೀಯಸ್ಯಾಂ ಪೃಥಿವ್ಯಾಮಸ್ಯಾಯುಷಾ ನಾಮ್ನೇಹಿ ಯತ್ತೇಽನಾಧೃಷ್ಟಂ ನಾಮ ಯಜ್ಞಿಯಂ ತೇನ ತ್ವಾಽಽದಧೇ ಇತಿ ತೃತೀಯಮ್ । ತೂಷ್ಣೀಂ ಚತುರ್ಥꣳ ಹೃತ್ವಾ । ಸಿಗ್೦ಹೀರಸಿ ಮಹಿಷೀರಸಿ ಇತಿ ನಿವಪತಿ । ಉರು ಪ್ರಥಸ್ವೋರು ತೇ ಯಜ್ಞಪತಿಃ ಪ್ರಥತಾಮ್ ಪ್ರಥಯಿತ್ವಾ । ಧ್ರುವಾಸಿ ಶಮ್ಯಯಾ ಸ೦ಹತ್ಯ । ದೇವೇಭ್ಯಃ ಕಲ್ಪಸ್ವ ಅಭಿಮನ್ತ್ರ್ಯ । ದೇವೇಭ್ಯಶ್ಶುಂಧಸ್ವ ಅದ್ಭಿರವೋಕ್ಷ್ಯ । ದೇವೇಭ್ಯಶ್ಶುಂಭಸ್ವ ಸಿಕತಾಭಿರವಕೀರ್ಯ । ಪ್ರೋಕ್ಷಣೀಶೇಷಮುತ್ತರತ ಉತ್ತರವೇದ್ಯೈ ನಿನೀಯ । ಆಪೋ ರಿಪ್ರಂ ನಿರ್ವಹತ ಸ್ಫ್ಯೇನೋದೀಚೀಮೇಕಸ್ಫ್ಯಾಂ ನಿಸ್ಸಾರ್ಯ । ವಿಭ್ರಾಡ್ಬೃಹತ್ಪಿಬತು ಸೋಮ್ಯಂ ಮಧ್ವಾಯುರ್ದಧ-ದ್ಯಜ್ಞಪತಾವವಿಹ್ರುತಮ್ । ವಾತಜೂತೋ ಯೋ ಅಭಿರಕ್ಷತಿ ತ್ಮನಾ ಪ್ರಜಾಃ ಪಿಪರ್ತಿ ಬಹುಧಾ ವಿರಾಜತಿ ಉತ್ತರ ವೇದ್ಯಾ ಅ೦ತಾನ್ಥ್ಸ೦ಮೃಶತಿ । ಅಥಾಸ್ಯಾ ಮಧ್ಯೇ ಪ್ರಾದೇಶಮಾತ್ರೀಂ ಗೋಪದಮಾತ್ರೀ-ಮಶ್ವಶಫಮಾತ್ರೀಂ ವೋತ್ತರನಾಭಿಂ ಚತುಸ್ಸ್ರಕ್ತಿಂ ಕೃತ್ವಾ । ಚತುಶ್ಶಿಖಂಡೇ ಯುವತೀ ಕನೀನೇ ಘೃತಪ್ರತೀಕೇ ಭುವನಸ್ಯ ಮಧ್ಯೇ । ತಯೋರ್ದೇವಾ ಅಧಿ ಸಂ ವಸಂತ ಉತ್ತಮೇ ನಾಕ ಇಹ ಮಾದಯಂತಾಮ್ ಉಭೇ ಅಭಿಮಂತ್ರ್ಯ । ಇಂದ್ರಘೋಷಸ್ತ್ವಾ ವಸುಭಿಃ ಪುರಸ್ತಾತ್ಪಾತು ಪುರಸ್ತಾತ್ಪ್ರತ್ಯಙ್ತಿಷ್ಠನ್ನುತ್ತರವೇದಿಂ ಪ್ರೋಕ್ಷತಿ । ಮನೋಜವಾಸ್ತ್ವಾಪಿತೃಭಿರ್ದಕ್ಷಿಣತಃ ಪಾತು ದಕ್ಷಿಣತಃ । ಪ್ರಚೇತಾಸ್ತ್ವಾ ರುದ್ರೈ: ಪಶ್ಚಾತ್ಪಾತು ಪಶ್ಚಾತ್ । ವಿಶ್ವಕರ್ಮಾ ತ್ವಾದಿತ್ಯೈರುತ್ತರತ: ಪಾತು ಉತ್ತರತ: । ತ್ವಷ್ಟಾ ತ್ವಾ ರೂಪೈರುಪರಿಷ್ಟಾತ್ಪಾತು ಮಧ್ಯಮ್ । ಪ್ರೋಕ್ಷಣೀಶೇಷಂ ದಕ್ಷಿಣತ ಉತ್ತರವೇದ್ಯೈ ನಿನಯೇತ್ ಶುಚಾ ತ್ವಾರ್ಪಯಮಿ ಪಾಪ್ಮನ್ । ಆಪೋ ರಿಪ್ರಂ ನಿರ್ವಹತ । ಪೂರ್ವವದೇಕಸ್ಫ್ಯಾಂ ದಕ್ಷಿಣತೋ ನಿಸ್ಸಾರ್ಯ । ]</p>
<p>ವೇದಿಕರಣಕಾಲೇ ಬ್ರಹ್ಮಾ ದಕ್ಷಿಣತ ಆಸ್ತೇ ಯಜಮಾನಶ್ಚ । ಉದುಂಬರಶಾಖಾಭಿಃ ಪ್ಲಕ್ಷಶಾಖಾಭಿರ್ವಾ ಪ್ರಚ್ಛನ್ನಾ ವಸತಿ । ಅತ್ರ ತ್ರಿಸ್ತನವ್ರತಂ ಯಜಮಾನಾಯ ಪ್ರಯಚ್ಛತಿ । ತತೋ ಗಾರ್ಹಪತ್ಯೇ ದೀಕ್ಷಿತಸ್ಯ ವ್ರತಂ ಶ್ರಪಯತೀತ್ಯಾದಿ ನಾಭ್ಯಭಿಮರ್ಶನಾತಮ್ । ಯಾ ತೇ ಅಗ್ನೇ ರುದ್ರಿಯಾ ತನೂರಿತಿ ವ್ರತಯತಿ । ತತೋ ಯೂಪಕರ್ಮ । ಉರು ವಿಷ್ಣೋ ವಿಕ್ರಮಸ್ವೇತ್ಯಾದಿ ಚಷಾಲಕರಣಾಂತಂ ಪಶುವತ್ ।</p>
<p>ಯೂಪಾಹರಣಮ್ :-</p>
<p>[ ತದ್ಯಥಾ = ಸ್ರುವೇಣಾಹವನೀಯೇ ಯೂಪಾಹುತಿಂ ಜುಹೋತಿ ಉರು ವಿಷ್ಣೋ ವಿಕ್ರಮಸ್ವೋರು ಕ್ಷಯಾಯ ನ: ಕೃಧಿ । ಘೃತಂ ಘೃತಯೋನೇ ಪಿಬ ಪ್ರಪ್ರ ಯಜ್ಞಪತಿಂ ತಿರ ಸ್ವಾಹಾ । ವಿಷ್ಣವ ಇದಮ್ । ಸ್ರುವಮಾಜ್ಯಶೇಷಂ ಚಾಧ್ವರ್ಯುರಾದತ್ತೇ । ತಕ್ಷಾ ಶಸ್ತ್ರಮ್ । ಯತ್ರ ಯೂಪಸ್ತದ್ಯಂತಿ । ಯೂಪ್ಯಾ ವೃಕ್ಷಾಃ ಪಲಾಶಖದಿರಬಿಲ್ವರೌಹಿತಕಾಃ । ತಮಭಿಮನ್ತ್ರಯತೇ ಅತ್ಯನ್ಯಾನಗಾನ್ನಾನ್ಯಾನುಪಾಗಾಮರ್ವಾಕ್ತ್ವಾ ಪರೈರವಿದಂ ಪರೋಽವರೈಃ । ಅಥೈನಮುಪಸ್ಪೃಶತಿ ತಂ ತ್ವಾ ಜುಷೇ ವೈಷ್ಣವಂ ದೇವಯಜ್ಯಾಯೈ । ದೇವಸ್ತ್ವಾ ಸವಿತಾ ಮಧ್ವಾನಕ್ತು ಸ್ರುವೇಣ ಸರ್ವತೋ ಮೂಲಂ ಪ್ರದಕ್ಷಿಣಂ ಪರ್ಯಣಕ್ತಿ । ಓಷಧೇ ತ್ರಾಯಸ್ವೈನಮ್ ಊರ್ಧ್ವಾಗ್ರಂ ದರ್ಭಮನ್ತರ್ಧಾಯ । ಸ್ವಧಿತೇ ಮೈನꣳ ಹಿꣳಸೀಃ ಸ್ವಧಿತಿನಾ ಪ್ರಹರತಿ । ಪ್ರಥಮಪರಾಪಾತಿನಂ ಶಕಲಮಾಹರತಿ । ತಂ ಪ್ರಜ್ಞಾತಂ ನಿದಧಾತಿ । ಗುಲ್ಫದಘ್ನೇ ವೃಶ್ಚೇಜ್ಜಾನುದಘ್ನೇಽನಕ್ಷಸಂಗಂ ವಾ । ದಿವಮಗ್ರೇಣ ಮಾ ಲೇಖೀರನ್ತರಿಕ್ಷಂ ಮಧ್ಯೇನ ಮಾ ಹಿꣳಸೀಃ ಪೃಥಿವ್ಯಾ ಸಂಭವ ಪ್ರಾಂಚಂ ಪಾತಯತಿ । ವನಸ್ಪತೇ ಶತವಲ್​ಶೋ ವಿ ರೋಹ ಸ್ವಾಹಾ ಆವ್ರಶ್ಚನೇ ಜುಹೋತಿ । ವನಸ್ಪತಯ ಇದಮ್ । ಸಹಸ್ರವಲ್​ಶಾ ವಿ ವಯꣳ ರುಹೇಮ ಆತ್ಮಾನಂ ಪ್ರತ್ಯಭಿಮೃಶ್ಯಾಪ ಉಪಸ್ಪೃಶ್ಯ । ಯಂ ತ್ವಾ ಯಗ್ಗ್ ಸ್ವಧಿತಿಸ್ತೇಽತಿಜಾನಃ ಪ್ರಣಿನಾಯ ಮಹತೇ ಸೌಭಗಾಯ ಅನ್ವಗ್ರಮದ್ಗಾಂಶ್ಛಿನತ್ತಿ । ಅಚ್ಛಿನ್ನೋ ರಾಯಸ್ಸುವೀರಃ ಅಗ್ರಂ ಪರಿವಾಸಯತಿ । ತ್ರ್ಯರತ್ನಿಶ್ಚತುರರತ್ನಿರ್ವಾ, ಮೂಲತೋಽತಷ್ಟಮುಪರಮ್ । ಅಷ್ಟಾಶ್ರಿರನುಪೂರ್ವೋಽ-ಗ್ರತೋಽಣೀಯಾನ್ಪ್ರಜ್ಞಾತಾಗ್ನಿಷ್ಠಾಶ್ಶ್ರಿರಸ್ಥೂಲೋಽನಣುಃ । ಅವತಕ್ಷಣಾನಾಂ ಸ್ವರುರಧಿಮನ್ಥನಶ್ಚ ಶಕಲಃ । ಅಗ್ರಾಚ್ಚಷಾಲಂ ಪೃಥಮಾತ್ರಮಷ್ಟಾಶ್ರಿ ಮಧ್ಯೇ ಸನ್ನತಮ್ । ಯಾವದುತ್ತಮಮಂಗುಲಿಕಾಂಡಂ ತಾವದೂರ್ಧ್ವಂ ಚಷಾಲಾದ್ಯೂಪಸ್ಯಾತಿರಿಕ್ತಂ ದ್ವ್ಯಂಗುಲಂ ತ್ರ್ಯಂಗುಲಂ ಚತುರಂಗುಲಂ ವಾ । ]</p>
<p>ಪ್ರವರ್ಗ್ಯೋಪಸದಾಂ ವಿಶೇಷಾಃ :-</p>
<p>ಆಪರಾಹ್ಣಿಕೀಭ್ಯಾಂ ಪ್ರಚರ್ಯ । ಅಗ್ನೀನ್ಜ್ಯೋತಿಷ್ಮತಃ ಕುರುತೇತ್ಯಾದಿ । ಅತ್ರ ದ್ವಿಸ್ತನವ್ರತಂ ಯಜಮಾನಾಯ ಪ್ರಯಚ್ಛತಿ । ವ್ರತಾನಂತರಂ ಯಜಮಾನಃ ಅಗ್ನೇ ತ್ವꣳ ಸುಜಾಗೃಹಿ ವಯꣳ ಸುಮಂದಿಷೀಮಹಿ ಗೋಪಾಯನಸ್ಸ್ವಸ್ತಯೇ ಪ್ರಬುಧೇ ನಃ ಪುನರ್ದದಃ ಸ್ವಪ್ಸ್ಯನ್ನಾಹವನೀಯಮಭಿಮಂತ್ರಯತೇ । ದಕ್ಷಿಣೇನಾಹವನೀಯಂ ಪ್ರಾಙ್ ಶೇತೇ । ನನ್ಯಙ್ ನೋತ್ತಾನೋ ನಾಗ್ನೇರಪಪರ್ಯಾವರ್ತೇತ । ಯದ್ಯಪಪರ್ಯಾವರ್ತೇತ ತ್ವಮಗ್ನೇ ವ್ರತಪಾ ಅಸಿ ದೇವ ಆ ಮರ್ತ್ಯೇಷ್ವಾ । ತ್ವಂ ಯಜ್ಞೇಷ್ವೀಡ್ಯಃ ಪ್ರಬುಧ್ಯಾಭಿಮಂತ್ರ್ಯ । ವಿಶ್ವೇದೇವಾ ಅಭಿ ಮಾ ಮಾವವೃತ್ರನ್ ಜಪತಿ । ಪುನರ್ಮನಃ ಪುನರಾಯುರಾಗಾತ್ಪುನಃ ಪ್ರಾಣಃ ಪುನರಾಕೂತಮಾಗಾತ್ । ವೈಶ್ವಾನರೋಽದಬ್ದಸ್ತನೂಪಾ ಅವ ಬಾಧತಾಂ ದುರಿತಾನಿ ವಿಶ್ವಾ ಇತಿ ಚ ಮುಷ್ಟೀ ವಾಚಂ ವಾ ವಿಸೃಜ್ಯ । ಅದೀಕ್ಷಿತವಾದಂ ವೋದಿತ್ವಾ । ತ್ವಮಗ್ನೇ ವ್ರತಪಾ ಅಸೀತ್ಯಾಹವನೀಯಮಭಿಮಂತ್ರಯತೇ । ಸಂತಿಷ್ಠತೇ ತೃತೀಯಮಹಃ ।</p>
<p>ಉಪೋದಯೇ ಪ್ರತಿಪ್ರಸ್ಥಾತಾ ವಾಚಂ ಯಮಯತಿ । ಅಗ್ನೀನ್ಜ್ಯೋತಿಷ್ಮತಃ ಕುರುತೇತ್ಯಾದಿ ವಾಗ್ವಿಸರ್ಜನಾಂತಮ್ । ಪೌರ್ವಾಹ್ಣಿಕೀಭ್ಯಾಂ ಪ್ರಚರಂತಿ । ಅಹರ್ಜ್ಯೋತಿಃ ಇತಿ ರೌಹಿಣೌ ಜುಹೋತಿ । ಅಪೀಪರೋ ಮಾ ರಾತ್ರ್ಯಾ ಇತಿ ಸಮಿದಮಾಧಾಯ । ಸೂರ್ಯೋಜ್ಯೋತಿಃ ಇತಿ ಜುಹೋತಿ । ಸ್ವಾಹಾ ತ್ವಾ ಸೂರ್ಯಸ್ಯ ರಶ್ಮಿಭ್ಯ ಇತಿ ಸಾದಯತಿ । ಯಾ ತೇ ಅಗ್ನೇ ಹರಾಶಯಾ ತನೂಃ ಇತ್ಯುಪಸದಂ ಜುಹೋತಿ । ಅಗ್ನೇಃ ಹರಶಯಾಯೈ ತನ್ವಾ ಇದಮ್೧ । ಸುಬ್ರಹ್ಮಣ್ಯಾಂತೇ ತದಾನೀಮೇವ ಆಪರಾಹ್ಣಿಕೀಭ್ಯಾಂ ಪ್ರಚರಂತಿ । ರಾತ್ರಿರ್ಜ್ಯೋತಿರಿತಿ ರೌಹಿಣೌ ಜುಹೋತಿ । ತೂಷ್ಣೀಂ ಸಮಿದಮಾಧಾಯ ಭೂಸ್ಸ್ವಾಹೇತ್ಯಗ್ನಿಹೋತ್ರಂ ಜುಹೋತಿ । ಸ್ವಾಹಾ ತ್ವಾ ನಕ್ಷತ್ರೇಭ್ಯ ಇತಿ ಸಾದಯತಿ ।</p>
<p>ಪ್ರವರ್ಗ್ಯೋದ್ವಾಸನಮ್ :-</p>
<p>ಸುಬ್ರಹ್ಮಣ್ಯಾಂತೇ ಪ್ರವರ್ಗ್ಯಮುದ್ವಾಸಯಿಷ್ಯನ್ ಅಗ್ನೀದಜಾಂ ತೇ ದದಾಮಿ । ಬ್ರಹ್ಮನ್ ಪಷ್ಠೌಹೀಂ ತೇ ದದಾಮಿ । ಹೋತುರ್ಧೇನುಂ ತೇ ದದಾಮಿ । ಅಧ್ವರ್ಯೋ ರುಕ್ಮೌ ತೇ ದದಾಮಿ । ಅಥವಾ ತತ್ತನ್ನಿಷ್ಕ್ರಯದ್ರವ್ಯಂ ತೇ ದದಾಮಿ । ಅಧ್ವರ್ಯುಃ - ಅಪರಂ ಖರಂ ಪೂರ್ವಸ್ಮಿನ್ ಖರೇ ನ್ಯುಪ್ಯೋಽಚ್ಛಿಷ್ಟ ಖರಂ ಸಂಕೃಷ್ಯೋತ್ತರೇಣಾ-ಹವನೀಯಂ ಸಮ್ರಾಡಾಸಂದೀಂ ಪ್ರತಿಷ್ಠಾಪ್ಯ । ತಸ್ಯಾಂ ಸರ್ವಂ ಪರಿಘರ್ಮ್ಯಂ ಸಮವಧಾಯೋಪಯಮನ್ಯಾಂ ಚತುರ್ಗೃಹೀತಂ ಗೃಹೀತ್ವಾ । ಘರ್ಮ ಯಾ ತೇ ದಿವಿ ಶುಕ್ । ಯಾ ಗಾಯತ್ರೇ ಛಂದಸಿ । ಯಾ ಬ್ರಾಹ್ಮಣೇ । ಯಾ ಹವಿರ್ಧಾನೇ । ತಾಂ ತ ಏತೇನಾವಯಜೇ ಸ್ವಾಹಾ । ಘರ್ಮಾಯೇದಮ್ । ತಿಷ್ಠನ್ನಾಸ್ಯದಘ್ನೇ ಜುಹೋತಿ । ಘರ್ಮ ಯಾ ತೇಽಂತರಿಕ್ಷೇ ಶುಕ್ । ಯಾ ತ್ರೈಷ್ಟುಭೇ ಛಂದಸಿ । ಯಾ ರಾಜನ್ಯೇ । ಯಾಗ್ನೀಧ್ರೇ । ತಾಂ ತ ಏತೇನಾವಯಜೇ ಸ್ವಾಹಾ । ಘರ್ಮಾಯೇದಮ್ । ನಾಭಿದಘ್ನೇ ಜುಹೋತಿ । ಘರ್ಮ ಯಾ ತೇ ಪೃಥಿವ್ಯಾꣳ ಶುಕ್ । ಯಾ ಜಾಗತೇ ಛಂದಸಿ । ಯಾ ವೈಶ್ಯೇ । ಯಾ ಸದಸಿ । ತಾಂ ತ ಏತೇನಾವಯಜೇ ಸ್ವಾಹಾ । ಘರ್ಮಾಯೇದಮ್ । ಜಾನುದಘ್ನೇ ಜುಹೋತಿ । ಅನು ನೋಽದ್ಯಾನುಮತಿರ್ಯಜ್ಞಂ ದೇವೇಷು ಮನ್ಯತಾಮ್ । ಅಗ್ನಿಶ್ಚ ಹವ್ಯವಾಹನೋ ಭವತಾಂ ದಾಶುಷೇ ಮಯಃ ಪರಿಶ್ರಿತೇ ಪ್ರತಿಪ್ರಸ್ಥಾತಾ ಪತ್ನೀಮುದಾನಯತಿ । ಅನ್ವಿದನುಮತೇ ತ್ವಂ ಮನ್ಯಾಸೈ ಶಂ ಚ ನಃ ಕೃಧಿ । ಕ್ರತ್ವೇ ದಕ್ಷಾಯ ನೋ ಹಿನು ಪ್ರ ಣ ಆಯೂꣳಷಿ ತಾರಿಷಃ ಪತ್ನೀಸಹಿತಾಃ ಪ್ರವರ್ಗ್ಯಕರ್ತಾರಃ ಪ್ರಾಗ್ವಂಶಾದುಪನಿಷ್ಕ್ರಾಮಂತಿ । ಅನುಹರಂತಿ ಮೇಥೀಮಭ್ರಿಂ ಮಯೂಖಾನ್ ವಿಶಾಖದಾಮಾನಿ ಖರಾವಿತಿ । ದಕ್ಷಿಣತ ಉಚ್ಛಿಷ್ಟಖರಂ ಪರಿಹರತಿ । ಏಕಸ್ಯಾಂ ಪಾತ್ರ್ಯಾಮುಚ್ಛಿಷ್ಟಖರಂ ನಿಧಾಯ । ಪಾತ್ರಂ ಗೃಹೀತ್ವಾ ಜಘನೇನ ಗಾರ್ಹಪತ್ಯಂ ದಕ್ಷಿಣಾಗ್ನೇರ್ದಕ್ಷಿಣತೋ ಗತ್ವಾ ಪೂರ್ವಯಾ ದ್ವಾರೋಪನಿಷ್ಕ್ರಮ್ಯ ದಕ್ಷಿಣೇನ ವೇದಿಂ ಗತ್ವಾ ಮಾರ್ಜಾಲೀಯದೇಶೇ ಪಾತ್ರಂ ನಿದಧಾತಿ । ಖರನೇತುರಾಚಮನಮ್ । ಸಮ್ರಾಡಾಸಂದ್ಯಾ ದ್ವಾವಂತರ್ವೇದಿ ಪಾದೌ ದ್ವೌ ಬಹಿರ್ವೇದಿ ಪ್ರತಿಷ್ಠಾಪ್ಯ ಸಂಪ್ರೇಷ್ಯತಿ । ಪ್ರಸ್ತೋತಸ್ಸಾಮ ಗಾಯ । ಸರ್ವೇ ಸಹಪತ್ನೀಕಾಸ್ತ್ರಿಸ್ಸಾಮ್ನೋ ನಿಧನಮುಪಯಂತಿ । ದಿವಸ್ತ್ವಾ ಪರಸ್ಪಾಯಾಃ । ಅಂತರಿಕ್ಷಸ್ಯ ತನುವಃ ಪಾಹಿ । ಪೃಥಿವ್ಯಾಸ್ತ್ವಾ ಧರ್ಮಣಾ । ವಯಮನುಕ್ರಾಮಾಮ ಸುವಿತಾಯ ನವ್ಯಸೇ ಪ್ರಥಮೇಽಭಿ ಪ್ರವ್ರಜಂತಿ । ಅರ್ಧಾದ್ವೇ ದ್ವಿತೀಯಂ ಸಂಪ್ರೇಷ್ಯತಿ । ಪ್ರಸ್ತೋತಃ ಸಾಮ ಗಾಯ । ಬ್ರಹ್ಮಣಸ್ತ್ವಾ ಪರಸ್ಪಾಯಾಃ । ಕ್ಷತ್ರಸ್ಯ ತನುವಃ ಪಾಹಿ । ವಿಶಸ್ತ್ವಾ ಧರ್ಮಣಾ । ವಯಮನುಕ್ರಾಮಾಮ ಸುವಿತಾಯ ನವ್ಯಸೇ ದ್ವಿತೀಯೇಽಭಿ ಪ್ರವ್ರಜಂತಿ । ಪ್ರಾಪ್ಯಾಪರೇಣೋ-ತ್ತವೇದಿಂ ತೃತೀಯಂ ಸಂಪ್ರೇಷ್ಯತಿ । ಪ್ರಸ್ತೋತಃ ಸಾಮ ಗಾಯ । ಪ್ರಾಣಸ್ಯ ತ್ವಾ ಪರಸ್ಪಾಯೈ । ಚಕ್ಷುಷಸ್ತನುವಃ ಪಾಹಿ । ಶ್ರೋತ್ರಸ್ಯ ತ್ವಾ ಧರ್ಮಣಾ । ವಯಮನುಕ್ರಾಮಾಮ ಸುವಿತಾಯ ನವ್ಯಸೇ ತೃತೀಯೇಽಭಿ ಪ್ರವ್ರಜಂತಿ । ಉತ್ತರೇಣೋತ್ತರವೇದಿಂ ಸಮ್ರಾಡಾಸಂದೀಂ ಪ್ರತಿಷ್ಠಾಪ್ಯ ಸಂಪ್ರೇಷ್ಯತಿ ಪ್ರಸ್ತೋತರ್ವಾರ್ಷಾಹರಂ ಸಾಮ ಗಾಯೇಷ್ಟಾಹೋತ್ರೀಯಂ ಸಾಮ ಗಾಯ । ಇಷ್ಟಾಹೋತ್ರೀಯಸ್ಯ ಸಾಮ್ನೋ ನಿಧನಮುಪಯಂತಿ । ನ ವಾರ್ಷಾಹರಸ್ಯ । ಉದಕುಂಭಮಾದಾಯಾಧ್ವರ್ಯುಃ । ವಲ್ಗುರಸಿ ಶಂಯುಧಾಯಾಃ । ಶಿಶುರ್ಜನಧಾಯಾಃ ತ್ರಿಃ ಪ್ರದಕ್ಷಿಣಮುತ್ತರವೇದಿಂ ಪರಿಷಿಂಚನ್ ಪರ್ಯೇತಿ । ನಿಧಾಯ ಕುಂಭಂ ಪುನರಾದಾಯ೧ ಶಂ ಚ ವಕ್ಷಿ ಪರಿ ಚ ವಕ್ಷಿ ತ್ರಿರಪರಿಷಿಂಚನ್ ಪ್ರತಿಪರ್ಯೇತಿ । ಚತುಸ್ಸ್ರಕ್ತಿರ್ನಾಭಿರ್​ಋತಸ್ಯ ಉತ್ತರವೇದಿಮಭಿಮೃಶ್ಯೋ-ತ್ತರೇಣೋತ್ತರನಾಭಿಂ ಖರೌ ನ್ಯುಪ್ಯ । ಸದೋ ವಿಶ್ವಾಯುಶ್ಶರ್ಮ ಸಪ್ರಥಾಃ ಅನುವ್ಯೂಹತಿ । ಅಪ ದ್ವೇಷೋ ಅಪ ಹ್ವರಃ । ಅನ್ಯದ್ವ್ರತಸ್ಯ ಸಶ್ಚಿಮ ಮಾರ್ಜಾಲೀಯದೇಶೇ ಉಚ್ಛಿಷ್ಟಖರಂ ನ್ಯುಪ್ಯಾನುವ್ಯೂಹತಿ । ಆಚಮ್ಯ । ಉತ್ತರೇಣೋತ್ತರನಾಭಿಂ ಖರೇ ಹಿರಣ್ಯಂ ನಿಧಾಯ ತಸ್ಮಿನ್ ಪ್ರಚರಣೀಯಂ ಮಹಾವೀರಮುಪಾವಹರತಿ । ಅತ್ರೈವೇತರೌ ಪೂರ್ವಾಪರೌ ದಕ್ಷಿಣೋತ್ತರೌ ವಾ । ಅತ್ರೈವ ಸರ್ವಂ ಪರಿಘರ್ಮ್ಯಂ ಸರ್ವತಃ ಪರಿಮಂಡಲಮಾದಿತ್ಯಸ್ಯ ರೂಪಂ ಕರೋತಿ । ಮಹೀನಾಂ ಪಯೋಽಸಿ ವಿಹಿತಂ ದೇವತ್ರಾ ಮಹಾವೀರೇ ಗೋಪಯ ಆನಯತಿ । ಜ್ಯೋತಿರ್ಭಾ ಅಸಿ ವನಸ್ಪತೀನಾಮೋಷಧೀನಾꣳ ರಸಃ ಮಧ್ವಾನಯತಿ । ವಾಜಿನಂ ತ್ವಾ ವಾಜಿನೋಽವನಯಾಮಃ । ಊರ್ಧ್ವಂ ಮನಸ್ಸುವರ್ಗಮ್ ದಧ್ಯಾನಯತಿ । ಏವ ದ್ವಿತೀಯೇ ತೃತೀಯೇ ಚಾಽನಯತಿ । ಅಪಿ ವಾ ಆಜ್ಯಮೇವ ಮಹೀನಾಮಿತಿ ಪ್ರಥಮೇ ಆನಯೇತ್, ಮಧು ದ್ವಿತೀಯೇ, ದಧಿ ತೃತೀಯೇ । ಘರ್ಮೈತತ್ತೇನ್ನಮೇತತ್ಪುರೀಷಮ್ । ತೇನ ವರ್ಧಸ್ವ ಚಾಚಪ್ಯಾಯಸ್ವ । ವರ್ಧಿಷೀಮಹಿ ಚ ವಯಮ್ । ಆ ಚ ಪ್ಯಾಸಿಷೀಮಹಿ ದಧ್ನಾ ಮಧುಮಿಶ್ರೇಣ ಪಾತ್ರಾಣಿ ಪೂರಯತಿ ಯಾನ್ಯಾಸೇಚನವಂತಿ । ಅಭ್ಯುಕ್ಷತೀತರಾಣಿ । ಪ್ರತಿಪಾತ್ರಂ ಮಂತ್ರಾವೃತ್ತಿಃ । ಅಥೈನಮುಪತಿಷ್ಠಂತೇ ರಂತಿರ್ನಾಮಾಸಿ ದಿವ್ಯೋ ಗಂಧರ್ವಃ । ತಸ್ಯ ತೇ ಪದ್ವದ್ಧವಿರ್ಧಾನಮ್ । ಅಗ್ನಿರಧ್ಯಕ್ಷಾಃ । ರುದ್ರೋಽಧಿಪತಿಃ । ಸಮಹಮಾಯುಷಾ । ಸಂ ಪ್ರಾಣೇನ । ಸಂ ವರ್ಚಸಾ । ಸಂ ಪಯಸಾ । ಸಂ ಗೌಪತ್ಯೇನ । ಸꣳ ರಾಯಸ್ಪೋಷೇಣ । ವಿಪಾಪ್ಮಾ । ಯೋಽಸ್ಮಾನ್ ದ್ವೇಷ್ಟಿ । ಯಂ ಚ ವಯಂ ದ್ವಿಷ್ಮಃ । ಅಚಿಕ್ರದದ್ವೃಷಾ ಹರಿಃ । ಮಹಾನ್ ಮಿತ್ರೋ ನ ದರ್ಶತಃ । ಸꣳ ಸೂರ್ಯೇಣ ರೋಚತೇ । ಚಿದಸಿ ಸಮುದ್ರಯೋನಿಃ । ಇಂದುರ್ದಕ್ಷಶ್ಶ್ಯೇನ ಋತಾವಾ । ಹಿರಣ್ಯಪಕ್ಷಶ್ಶಕುನೋ ಭುರಣ್ಯುಃ । ಮಹಾಥ್ಸಧಸ್ಥೇ ಧ್ರುವ ಆ ನಿಷತ್ತಃ । ನಮಸ್ತೇ ಅಸ್ತು ಮಾ ಮಾ ಹಿꣳಸೀಃ । ವಿಶ್ವಾವಸುꣳ ಸೋಮ ಗಂಧರ್ವಮ್ । ಆಪೋ ದದೃಶುಷೀಃ । ತದೃತೇನಾವ್ಯಾಯನ್ । ತದನ್ವವೈತ್ । ಇಂದ್ರೋ ರಾರಹಾಣ ಆಸಾಮ್ । ಪರಿ ಸೂರ್ಯಸ್ಯ ಪರಿಧೀꣳರಪಶ್ಯತ್ । ವಿಶ್ವಾವಸುರಭಿ ತನ್ನೋ ಗೃಣಾತು । ದಿವ್ಯೋ ಗಂಧರ್ವೋ ರಜಸೋ ವಿಮಾನಃ । ಯದ್ವಾಘಾ ಸತ್ಯಮುತ ಯನ್ನ ವಿದ್ಮ । ಧಿಯೋ ಹಿನ್ವಾನೋ ಧಿಯ ಇನ್ನೋ ಅವ್ಯಾತ್ । ಸಸ್ನಿಮವಿಂದಚ್ಚರಣೇ ನದೀನಾಮ್ । ಅಪಾವೃಣೋದ್ದುರೋ ಅಶ್ಮ ವ್ರಜಾನಾಮ್ ॥ ಪ್ರಾಸಾಂ ಗಂಧರ್ವೋ ಅಮೃತಾನಿ ವೋಚತ್ । ಇಂದ್ರೋ ದಕ್ಷಂ ಪರಿಜಾನಾದಹೀನಮ್ ಇತಿ ಪತ್ನೀ ಚ ಪರಿಶ್ರಯಣೀಂ ವಿಹಾಯ ಪರಿಶ್ರಯಣ ವೇಷ್ಟನಂ ಪ್ರಸ್ತೋತ್ರೇ ಪ್ರಯಚ್ಛತಿ । ಏತತ್ವಂ ದೇವಘರ್ಮ ದೇವೋ ದೇವಾನುಪಾಗಾಃ ಇತ್ಯಭಿಮಂತ್ರ್ಯ । ಇದಮಹಂ ಮನುಷ್ಯೋ ಮನುಷ್ಯಾನ್ । ಸೋಮಪೀಥಾನು ಮೇಹಿ । ಸಹ ಪ್ರಜಯಾ ಸಹ ರಾಯಸ್ಪೋಷೇಣ ಪ್ರದಕ್ಷಿಣಮಾವೃತ್ಯ । ಸುಮಿತ್ರಾ ನ ಆಪ ಓಷಧಯಸ್ಸಂತು ದುರ್ಮಿತ್ರಾಸ್ತಸ್ಮೈ ಭೂಯಾಸುರ್ಯೋಽಸ್ಮಾನ್ ದ್ವೇಷ್ಟಿ ಯ ಚ ವಯಂ ದ್ವಿಷ್ಮಃ ಉಚ್ಛಿಷ್ಟಖರೇ ಮಾರ್ಜಯಿತ್ವಾ । ಉದ್ವಯಂ ತಮಸಸ್ಪರಿ ಪಶ್ಯಂತೋ ಜ್ಯೋತಿರುತ್ತರಮ್ । ದೇವಂ ದೇವತ್ರಾ ಸೂರ್ಯಮಗನ್ಮ ಜ್ಯೋತಿರುತ್ತಮಮ್ ಇತ್ಯಾದಿತ್ಯಮುಪತಿಷ್ಠಂತೇ । ಉದುತ್ಯಂ ಜಾತವೇದಸಂ ದೇವಂ ವಹಂತಿ ಕೇತವಃ । ದೃಶೇ ವಿಶ್ವಾಯ ಸೂರ್ಯಗ್ಗ್ ಸ್ವಾಹಾ ॥ ಚಿತ್ರಂ ದೇವಾನಾಮುದಗಾದನೀಕಂ ಚಕ್ಷುರ್ಮಿತ್ರಸ್ಯ ವರುಣಸ್ಯಾಗ್ನೇಃ । ಆಽಪ್ರಾ ದ್ಯಾವಾಪೃಥಿವೀ ಅಂತರಿಕ್ಷꣳ ಸೂರ್ಯ ಆತ್ಮಾ ಜಗತಸ್ತಸ್ಥುಷಶ್ಚ ಸ್ವಾಹಾ ಇತಿ ದ್ವಾಭ್ಯಾಂ ಗಾರ್ಹಪತ್ಯೇ ಜುಹೋತಿ । ಉಪತಿಷ್ಠಂತ ಇತ್ಯೇಕೇ । ಇಮಮೂಷುತ್ಯಮಸ್ಮಭ್ಯꣳ ಸನಿಮ್ । ಗಾಯತ್ರಂ ನವೀಯಾꣳಸಮ್ । ಅಗ್ನೇ ದೇವೇಷು ಪ್ರವೋಚಸ್ಸ್ವಾಹಾ ಇತ್ಯಾಹವನೀಯೇ ಜುಹೋತಿ । ಉಪತಿಷ್ಠಂತ ಇತ್ಯೇಕೇ ॥</p>
<p>॥ ಇತಿ ದ್ವಿತೀಯಃ ಪ್ರಶ್ನಃ ॥</p>
<p></p>
<p>॥ ಅಥ ತೃತೀಯಃ ಪ್ರಶ್ನಃ ॥</p>
<p>ಅತ್ರ ಪ್ರವರ್ಗ್ಯಮುದ್ವಾಸ್ಯ ಪಶುಬಂಧವದಗ್ನಿಂ ಪ್ರಣಯತಿ । ಆಹವನೀಯೇ ಪ್ರಣಯನೀಯಮಾಶ್ವತ್ಥ-ಮಿಧ್ಮಮಾದೀಪ್ಯ । ಸಿಕತಾಭಿರುಪಯಮ್ಯ ಅಗ್ನಯೇ ಪ್ರಣೀಯಮಾನಾಯಾನುಬ್ರೂ೩ಹಿ ಇತಿ ಸಂಪ್ರೇಷ್ಯತಿ । ಉದ್ಯಮ್ಯಾಗ್ನಿಮಾಹವನೀಯ ಉದ್ಯತಹೋಮಂ ಜುಹೋತಿ । ಯತ್ತೇ ಪಾವಕ ಚಕೃಮಾ ಕಚ್ಚಿದಾಗಃ ಪೂರ್ವೋ ಯತ್ಸನ್ನಪರೋ ಭವಾಸಿ । ಘೃತೇನ ತ್ವಂ ತನ್ವಂ ವರ್ಧಯಸ್ವ ಮಾ ಮಾ ಹಿꣳಸೀರಧಿಗತಂ ಪುರಸ್ತಾತ್ ಸ್ವಾಹಾ । ಅಪಾದಾನಾಭೂತಾಯ ಪಾವಕಾಯೇದಮ್ । ಪ್ರಥಮಾಯಾಂ ತ್ರಿರನುಕ್ತಾಯಾಮುಪಯಮನೀಭಿ-ರುಪಯಮ್ಯ ಹರತಿ । ಉತ್ತರವೇದ್ಯಾಮುಪರ್ಯಗ್ನೌ ಧಾರ್ಯಮಾಣೇ ವ್ಯಾಘಾರಣಪ್ರಭೃತಿ ಸಂಭಾರನಿವಪನಾಂತಂ ಕೃತ್ವಾ ।</p>
<p>[ತದ್ಯಥಾ = ಪ್ರತಿಪ್ರಸ್ಥಾತ್ರೇಽಗ್ನಿಂ ಪ್ರದಾಯ ಜುಹ್ವಾಂ ಪಂಚಗೃಹೀತಂ ಗೃಹೀತ್ವಾ ಸರ್ವತ್ರ ಹಿರಣ್ಯಮುಪಾಸ್ಯ-ನ್ನಕ್ಷ್ಣಯೋತ್ತರವೇದಿಮುತ್ತರನಾಭಿಂ ವಾ ವ್ಯಾಘಾರಯತಿ । ಸಿꣳಹೀರಸಿ ಸಪತ್ನಸಾಹೀ ಸ್ವಾಹಾ । ಉತ್ತರವೇದ್ಯಾ ಇದಮ್ । ದಕ್ಷಿಣಮಂಸಮ್ । ಸಿꣳಹೀರಸಿ ಸುಪ್ರಜಾವನಿಸ್ಸ್ವಾಹಾ । ಉತ್ತರವೇದ್ಯಾ ಇದಮ್ । ಉತ್ತರಾಂ ಶ್ರೋಣಿಮ್ । ಸಿꣳಹೀರಸಿ ರಾಯಸ್ಪೋಷವನಿಸ್ಸ್ವಾಹಾ । ಉತ್ತರವೇದ್ಯಾ ಇದಮ್ । ದಕ್ಷಿಣಾಂ ಶ್ರೋಣಿಮ್ । ಸಿꣳಹೀರಸ್ಯಾದಿತ್ಯಾವನಿಸ್ಸ್ವಾಹಾ । ಉತ್ತರವೇದ್ಯಾ ಇದಮ್ । ಉತ್ತರಮಂಸಮ್ । ಸಿꣳಹೀರಸ್ಯಾವಹ ದೇವಾನ್ ದೇವಾನ್ದೇವಯತೇ ಯಜಮಾನಾಯ ಸ್ವಾಹಾ । ಉತ್ತರವೇದ್ಯಾ ಇದಮ್ । ಮಧ್ಯೇ । ಭೂತೇಭ್ಯಸ್ತ್ವಾ ಸ್ರುಚಮುದ್ಗೃಹ್ಯ । ಪೌತುದ್ರವೈ:೧ ಪರಿಧಿಭಿರುತ್ತರವೇದಿಂ ಪರಿದಧಾತಿ । ವಿಶ್ವಾಯುರಸಿ ಪೃಥಿವೀಂ ದೃꣳಹ ಮಧ್ಯಮಮ್ । ಧ್ರುವಕ್ಷಿದಸ್ಯತರಿಕ್ಷಂ ದೃꣳಹ ದಕ್ಷಿಣಮ್ । ಅಚ್ಯುತಕ್ಷಿದಸಿ ದಿವಂ ದೃꣳಹ ಉತ್ತರಮ್ । ಅಗ್ನೇರ್ಭಸ್ಮಾಸ್ಯಗ್ನೇ: ಪುರಿಷಮಸಿ ಉತ್ತರವೇದ್ಯಾಂ ಸಂಭಾರಾನ್ನಿವಪತಿ । ಗುಲ್ಗುಲು ಸುಗಂಧಿತೇಜನಂ ಶ್ವೇತಾಮುರ್ಣಾಸ್ತುಕಾಮ್ । ]</p>
<p>ಊರ್ಣಾವಂತಂ ಪ್ರಥಮಸ್ಸೀದ ಯೋನಿಮಿತಿ ಹೋತುರಭಿಜ್ಞಾಯ । ಅಗ್ನೇ ಬಾಧಸ್ವ ವಿಮೃಧೋ ನುದಸ್ವೇತ್ಯಾದ್ಯತಿಮುಕ್ತಿಹೋಮಾಂತಂ ಪಶುವತ್ ।</p>
<p>[ ತದ್ಯಥಾ - ಅಗ್ನೇ ಬಾಧಸ್ವ ವಿ ಮೃಧೋ ನುದಸ್ವಾಪಾಮೀವಾ ಅಪ ರಕ್ಷಾꣳಸಿ ಸೇಧ । ಅಸ್ಮಾಥ್ಸಮುದ್ರಾದ್ಬೃಹತೋ ದಿವೋ ನೋಽಪಾಂ ಭೂಮಾನಮುಪ ನಸ್ಸೃಜೇಹ । ಯಜ್ಞ ಪ್ರತಿತಿಷ್ಠ ಸುಮತೌ ಸುಶೇವಾ ಆ ತ್ವಾ ವಸೂನಿ ಪುರುಧಾ ವಿಶಂತು । ದೀರ್ಘಮಾಯುರ್ಯಜಮಾನಾಯ ಕೃಣ್ವನ್ನಧಾಽಮೃತೇನ ಜರಿತಾರಮಂಗ್ಧೀಹ ಯಜ್ಞಃ ಪ್ರತ್ಯಷ್ಠಾತ್ ಸಂಭಾರೇಷು ಪ್ರತಿಷ್ಠಾಪ್ಯ । ಅಗ್ನೇ: ಪುರಿಷಮಸಿ ಉತ್ತರತ ಉಪಯಮನೀರ್ನ್ಯುಪ್ಯ । ಮನುಷ್ವತ್ತ್ವಾ ನಿಧೀಮಹಿ ಮನುಷ್ವತ್ಸಮಿಧೀಮಹಿ । ಅಗ್ನೇ ಮನುಷ್ವದ೦ಗಿರೋ ದೇವಾನ್ದೇವಾಯತೇ ಯಜ ಉಪಸಮಿಧ್ಯ । ದ್ವಾದಶಗೃಹೀತೇನ ಸ್ರುಚ೦ ಪೂರಯಿತ್ವಾ ಸಪ್ತ ತೇ ಅಗ್ನೇ ಸಮಿಧಸ್ಸಪ್ತ ಜಿಹ್ವಾಸ್ಸಪ್ತ ಋಷಯಸ್ಸಪ್ತಧಾಮ ಪ್ರಿಯಾಣಿ । ಸಪ್ತ ಹೋತ್ರಾಸ್ಸಪ್ತಧಾ ತ್ವಾ ಯಜ೦ತಿ ಸಪ್ತ ಯೋನೀರಾ ಪೃಣಸ್ವಾ ಘೃತೇನ ಸ್ವಾಹಾ । ಅಗ್ನಯೇ ಸಪ್ತವತ ಇದಮ್ । ಸಪ್ತವತ್ಯಾ ಪೂರ್ಣಾಹುತಿಂ ಜುಹೋತಿ । ಅಗ್ನಿರ್ಯಜ್ಞಂ ನಯತು ಪ್ರಜಾನನ್ಮೈನಂ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞಂ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿಂ ತಿರ ಸ್ವಾಹಾ । ಅಗ್ನಯ ಇದಮ್ । ವಾಯುರ್ಯಜ್ಞಂ ನಯತು ಪ್ರಜಾನನ್ಮೈನಂ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞಂ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿಂ ತಿರ ಸ್ವಾಹಾ । ವಾಯವ ಇದಮ್ । ಆದಿತ್ಯೋ ಯಜ್ಞಂ ನಯತು ಪ್ರಜಾನನ್ಮೈನಂ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞಂ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿಂ ತಿರ ಸ್ವಾಹಾ । ಆದಿತ್ಯಾಯೇದಮ್ । ವಿಷ್ಣುರ್ಯಜ್ಞಂ ನಯತು ಪ್ರಜಾನನ್ಮೈನಂ ಯಜ್ಞಹನೋ ವಿದನ್ । ದೇವೇಭ್ಯೋ ಯಜ್ಞಂ ಪ್ರಬ್ರೂತಾತ್ಪ್ರಪ್ರ ಯಜ್ಞಪತಿಂ ತಿರ ಸ್ವಾಹಾ । ವಿಷ್ಣವ ಇದಮ್ । ಚತಸ್ರೋಽತಿಮುಕ್ತೀರ್ಜುಹೋತಿ । ]</p>
<p>ಏಷ ಸೋಮಸ್ಯಾಹವನೀಯೋ ಯತಃ ಪ್ರಣಯತಿ ಸ ಗಾರ್ಹಪತ್ಯಃ । ತೂಷ್ಣೀಂ ಸ್ಫ್ಯಮಾದಾಯ । ಬ್ರಹ್ಮನ್ನುತ್ತರಮ್ । ವಸವಸ್ತ್ವಾ । ಯಜ್ಞಸ್ಯ ತ್ವಾ । ಧಾ ಅಸಿ । ಉದಾದಾಯ । ವೇದಿಮನುವೀಕ್ಷತೇ ।</p>
<p>ಶಾಖಾಹರಣಂ, ವತ್ಸಾಪಾಕರಣಂ ಚ :-</p>
<p>ಅತ್ರ ಪ್ರತಿಪ್ರಸ್ಥಾತಾ ಶಾಖಾಮಾಹೃತ್ಯ ಮೈತ್ರಾವರುಣ್ಯಾಃ ಪಯಸ್ಯಾಯಾ ವತ್ಸಾನಪಾಕರೋತಿ । ಇಷೇ ತ್ವೇತ್ಯಾದಿ । ಆ ಪ್ಯಾಯಧ್ವಮಘ್ನಿಯಾ ಮಿತ್ರಾವರುಣಾಭ್ಯಾಂ ದೇವಭಾಗಮ್ । ಅಂತರ್ವೇದಿಶಾಖಾಯಾ ಇತ್ಯಾದಿ । ಕುಂಭೀಲೇಪನಾಂತೇ । ನಾತ್ರಪರಿಸಮೂಹನಾಲಂಕರಣೇ ।</p>
<p>ಹವಿರ್ಧಾನನಿರ್ಮಾಣಃ :-</p>
<p>ಅಧ್ವರ್ಯುಃ :- ಲೌಕಿಕಾಭಿರದ್ಭಿಃ ಪ್ರೋಕ್ಷ್ಯ ಬರ್ಹಿಸ್ತ್ರಿರ್ವೇದಿಂ ಪ್ರೋಕ್ಷತಿ । ನಾಪ್ರೋಕ್ಷಿತಾಮಭಿಚರಂತಿ । ಅಥೈನಾಂ ಬರ್ಹಿಷಾ ಬಹುಲಂ ಪ್ರಾಚೀನಂ ಸ್ತೀರ್ತ್ವಾ ಪ್ರಯುಕ್ತ ಪೂರ್ವೇ ಶಕಟೇ ನದ್ಧಯುಗೇಽಪ್ರತಿಹತಶಮ್ಯೇ ಪ್ರಕ್ಷಾಲ್ಯ । ತಯೋಃ ಪ್ರಥಮಗ್ರಥಿತಾನ್ ಗ್ರಂಥೀನ್ ವಿಸ್ರಸ್ಯ । ನವಾನ್ ಪ್ರಜ್ಞಾತಾನ್ ಕೃತ್ವಾಽಗ್ರೇಣ ಪ್ರಾಗ್ವಂಶಮಭಿತಃ ಪೃಷ್ಠ್ಯಾಮವ್ಯನಯನ್ ಪರಿಶ್ರಿತೇ ಸಚ್ಛದಿಷೀ ಅವಸ್ಥಾಪಯತಿ । ಅಥೈನೇ ಪತ್ನೀ ಪದತೃತೀಯೇನಾಜ್ಯಮಿಶ್ರೇಣ ಚತುರ್ಧಾಕೃತೇನ ಆ ನೋ ವೀರೋ ಜಾಯತಾಂ ಕರ್ಮಣ್ಯೋಽಯꣳ ಸರ್ವೇಽನು ಜೀವಾಮ ಯೋ ಬಹೂನಾಮಸದ್ವಶೀ । ದ್ವಿರ್ದಕ್ಷಿಣಾಮಕ್ಷಧುರಂ ದಕ್ಷಿಣೇನ ಹಸ್ತೇನೋತ್ತಾನೇನ ಪ್ರಾಚೀನಮನಕ್ತಿ । ನ ಚ ಹಸ್ತಮಾವರ್ತಯತಿ । ಸಕೃದೇವ ಮಂತ್ರೋಚ್ಚಾರಣಮ್ । ಏವಮಿತರಾಂ ದ್ವಿತೀಯಭಾಗೇನ । ತತೋತ್ತರಸ್ಯ ಹವಿರ್ಧಾನಸ್ಯೋಪಾನಕ್ತಿ । ಅಧ್ವರ್ಯುಃ :- ಜುಹ್ವಾಂ ಸಕೃದ್ಗೃಹೀತ್ವಾ ಯುಂಜತೇ ಮನ ಉತ ಯುಂಜತೇ ಧಿಯೋ ವಿಪ್ರಾ ವಿಪ್ರಸ್ಯ ಬೃಹತೋ ವಿಪಶ್ಚಿತಃ । ವಿ ಹೋತ್ರಾ ದಧೇ ವಯುನಾವಿದೇಕ ಇನ್ಮಹೀ ದೇವಸ್ಯ ಸವಿತುಃ ಪರಿಷ್ಟುತಿಸ್ಸ್ವಾಹಾ ಔತ್ತರವೇದಿಕೇ ಜುಹೋತಿ । ಸವಿತ್ರ ಇದಮ್ । ಹವಿರ್ಧಾನಾಭ್ಯಾಂ ಪ್ರವರ್ತ್ಯಮಾನಾಭ್ಯಾಮನುಬ್ರೂ೩ಹಿ ಇತಿ ಸಂಪ್ರೇಷ್ಯತಿ ।</p>
<p>ಹವಿರ್ಧಾನಃ ಪ್ರವರ್ತನಮ್ :-</p>
<p>ಪ್ರಥಮಾಯಾಂ ತ್ರಿರನೂಕ್ತಾಯಾಂ ಪ್ರಾಚೀ ಪ್ರೇತಮಧ್ವರಂ ಕಲ್ಪಯಂತೀ ಊರ್ಧ್ವಂ ಯಜ್ಞಂ ನಯತಂ ಮಾ ಜೀಹ್ವರತಮ್ ಊರ್ಧ್ವಮುದ್ಗೃಹ್ಣಂತಃ ಪ್ರವರ್ತಯಂತಿ ಅಧ್ವರ್ಯುಬ್ರಹ್ಮಯಜಮಾನಪ್ರತಿಪ್ರಸ್ಥಾತಾರಃ । ಸುವಾಗ್ದೇವ ದುರ್ಯಾꣳ ಆ ವದ ದೇವಶ್ರುತೌ ದೇವೇಷ್ವಾಘೋಷೇಥಾಮ್ ಅಕ್ಷಶಬ್ದಮನುಮಂತ್ರಯತೇ । ಪ್ರತಿಪ್ರಸ್ಥಾತಾ ಚ ಸ್ವಾಕ್ಷಶಬ್ದಮ್ । ಅಧ್ವರ್ಯುಃ - ದಕ್ಷಿಣಸ್ಯ ಹವಿರ್ಧಾನಸ್ಯ ದಕ್ಷಿಣೇ ವರ್ತ್ಮನಿ ವರ್ತ್ಮನೋರ್ವಾ ಹಿರಣ್ಯಂ ನಿಧಾಯ ಇದಂ ವಿಷ್ಣುರ್ವಿ ಚಕ್ರಮೇ ತ್ರೇಧಾ ನಿ ದಧೇ ಪದಮ್ । ಸಮೂಢಮಸ್ಯ ಪಾꣳ ಸುರೇ ಸ್ವಾಹಾ ಹಿರಣ್ಯೇ ಜುಹೋತಿ । ವಿಷ್ಣವ ಇದಮ್ । ಏವಮುತ್ತರಸ್ಯ ಪ್ರತಿಪ್ರಸ್ಥಾತಾ ಇರಾವತೀ ಧೇನುಮತೀ ಹಿ ಭೂತꣳ ಸೂಯವಸಿನೀ ಮನವೇ ಯಶಸ್ಯೇ । ವ್ಯಸ್ಕಭ್ನಾದ್ರೋದಸೀ ವಿಷ್ಣುರೇತೇ ದಾಧಾರ ಪೃಥಿವೀಮಭಿತೋ ಮಯುಖೈಸ್ಸ್ವಾಹಾ ಹಿರಣ್ಯೇ ಜುಹೋತಿ । ವಿಷ್ಣವ ಇದಮ್ । ಅಧ್ವರ್ಯುಃ :- ಅಪಜನ್ಯಂ ಭಯಂ ನುದಾಪಚಕ್ರಾಣಿ ವರ್ತಯ । ಗೃಹꣳ ಸೋಮಸ್ಯ ಗಚ್ಛತಮ್ ವೇದ್ಯಾ ವಿತೃತೀಯದೇಶೇ ಪದಾಪನುದತಿ । ಲೋಷ್ಟಂ ವಾ ಬಹಿರ್ವೇದಿ ನಿರಸ್ಯತಿ । ಆಹವನೀಯಾತ್ತ್ರೀನ್ ಪ್ರತೀಚಃ ಪ್ರಕ್ರಮಾನುಚ್ಛಿಷ್ಯ । ಅತ್ರ ರಮೇಥಾಂ ವರ್ಷ್ಮನ್ ಪೃಥಿವ್ಯಾಃ ಉಭೇ ಶಕಟೇ ನಭ್ಯಸ್ಥೇ ಸ್ಥಾಪಯತಃ೧ । ವೈಷ್ಣವಮಸಿ ವಿಷ್ಣುಸ್ತ್ವೋತ್ತಭ್ನಾತು ಉಪಸ್ತಂಭನಮುಭಯೋಃ । ದಿವೋ ವಾ ವಿಷ್ಣುವುತ ವಾ ಪೃಥಿವ್ಯಾ ಮಹೋ ವಿಷ್ಣವುತ ವಾಂತರಿಕ್ಷಾದ್ಧಸ್ತೌ ಪೃಣಸ್ವ ಬಹುಭಿರ್ವಸವ್ಯೈರಾ ಪ್ರಯಚ್ಛ ದಕ್ಷಿಣಾದೋತ ಸವ್ಯಾತ್ ಅಧ್ವರ್ಯುಃ ದಕ್ಷಿಣಸ್ಯ ಹವಿರ್ಧಾನಸ್ಯ ದಕ್ಷಿಣಂ ಕರ್ಣಾತರ್ದಮನು ಮೇಥೀಂ ನಿಹಂತಿ । ತಸ್ಯಾಮೀಷಾಂ ನಿನಹ್ಯತಿ । ಏವಮುತ್ತರಸ್ಯ ಪ್ರತಿಪ್ರಸ್ಥಾತಾ । ವಿಷ್ಣೋರ್ನುಕಂ ವೀರ್ಯಾಣಿ ಪ್ರವೋಚಂ ಯಃ ಪಾರ್ಥಿವಾನಿ ವಿಮಮೇ ರಜಾꣳಸಿ ಯೋ ಅಸ್ಕಭಾಯದುತ್ತರꣳ ಸಧಸ್ಥಂ ವಿ ಚಕ್ರಮಾಣಸ್ತ್ರೇಧೋರುಗಾಯಃ ಉತ್ತರಂ ಕರ್ಣಾತರ್ದಮನು ಮೇಥೀಂ ನಿಹಂತಿ । ತಸ್ಯಾಮೀಷಾಂ ನಿನಹ್ಯತಿ । ಊರ್ಧ್ವಾಶ್ಶಮ್ಯಾ ಉದ್ವೃಹ್ಯ ಉಪರಿಷ್ಟಾತ್ಪರಿವೇಷ್ಟಯಂತಿ ।</p>
<p>ಹವಿರ್ಧಾನಸ್ಯ ಮಾನಮ್ :-</p>
<p>ಅಸ್ಮಿನ್ಕಾಲೇ ಹವಿರ್ಧಾನಸ್ಯ ಶುಲ್ಬಮಾನಮ್ । ನವಾರತ್ನಿ ವಿಸ್ತಾರಂ ನವಾಯಾಮಂ ಮೀತ್ವಾ । ಹವಿರ್ಧಾನೇ ಸಂಮೀಯಮಾನೇ ಬ್ರಹ್ಮಾ ಚಾತ್ವಾಲೋತ್ಕರಾವಂತರೇಣ ಗತ್ವಾಽಪರೇಣೋತ್ತರವೇದಿಂ ದಕ್ಷಿಣಾತಿಕ್ರಮ್ಯ ದಕ್ಷಿಣತ ಉಪವಿಶತ್ಯಾ ವೈಸರ್ಜನಕಾಲಾದಾಸ್ತೇ । ಅಧ್ವರ್ಯುಃ :- ಮಹೋ ವಾ ವಿಷ್ಣೋ ಸರ್ವತಃ ಸ್ಥೂಣಾಃ ಪರಿಮಿನೋತಿ ಪುರಸ್ತಾಚ್ಚಾಂತಃ ಖರಾಯಾವಕಾಶಂ ಶಿಷ್ಟ್ವಾ, ಉದಂಚೌ ವಂಶಾವತ್ಯಾದಧಾತಿ । ಪಶ್ಚಾತ್ಪುರಸ್ತಾಚ್ಚ । ಸಮಾನಂ ಸಾಂಕಾಶಿನಂ ಶಾಲಾಮುಖೀಯಹೋತ್ರೀಯೋತ್ತರವೇದಿಕಾನಾಮ್ । ವಿಷ್ಣೋ ರರಾಟಮಸಿ ಪುರಸ್ತಾದ್ರರಾಟ್ಯಾಂ ತಿರ್ಯಂಚಂ ವಂಶಂ ಧಾರಯನ್ । ವಿಷ್ಣೋಸ್ಸ್ಯೂರಸಿ ಸ್ಯೂತ್ವಾ । ವಿಷ್ಣೋರ್ಧ್ರುವಮಸಿ ಪ್ರಜ್ಞಾತಂ ಗ್ರಂಥಿಂ ಕೃತ್ವಾ । ಪ್ರಾಚೋ ವಂಶಾನತ್ಯಾಧಾಯ । ವಿಷ್ಣೋಃ ಪೃಷ್ಠಮಸಿ ತೇಷು ಮಧ್ಯಮಂ ಛದಿರಧ್ಯೂಹತಿ । ತ್ರ್ಯರತ್ನಿವಿಸ್ತಾರಂ ನವಾಯಾಮಮ್ । ತೂಷ್ಣೀಂ ಇತರೇ ಛದಿಷೀ ಅಧ್ಯೂಹ್ಯ । ಛದ್ಯಂತರಾಲೇಷು ಪ್ರವರ್ತಮುಪಾಸ್ಯತಿ ಕಟಾನ್ಸ್ತೇಜನೀರಿತಿ । ತೇಽಂತರ್ವರ್ತಾ ಭವಂತಿ । ಪರಿ ತ್ವಾ ಗಿರ್ವಣೋ ಗಿರ ಇಮಾ ಭವಂತು ವಿಶ್ವತೋ ವೃದ್ಧಾಯುಮನು ವೃದ್ಧಯೋ ಜುಷ್ಟಾ ಭವಂತು ಜುಷ್ಟಯಃ ಸರ್ವತಃ ಪರಿಶ್ರಿತ್ಯ । ವಿಷ್ಣೋ ಶ್ನಪ್ತ್ರೇಸ್ಥಃ ರರಾಟ್ಯಾ ಅಂತೌ ಸಂಮೃಶತಿ । ವಿಷ್ಣೋಸ್ಸ್ಯೂರಸಿ ದಕ್ಷಿಣಾಂ ದ್ವಾರ್ಬಾಹುಂ ಸ್ಯೂತ್ವಾ । ವಿಷ್ಣೋರ್ಧ್ರುವಮಸಿ ಪ್ರಜ್ಞಾತಂ ಗ್ರಂಥಿಂ ಕರೋತಿ । ಏವಮುತ್ತರಂ ಪ್ರತಿಪ್ರಸ್ಥಾತಾ ಏವಮಪರೇ ಸೀವ್ಯತಃ । ಪುರಸ್ತಾದುನ್ನತಂ ಪಶ್ಚಾನ್ನಿನತಂ ಹವಿರ್ಧಾನಮ್ । ವೈಷ್ಣವಮಸಿ ವಿಷ್ಣವೇ ತ್ವಾ ಸಮ್ಮಿತಮಭಿಮೃಶತಿ । ನಾಧ್ವರ್ಯುಃ ಪ್ರಾಙ್ ಹವಿರ್ಧಾನೇಽತೀಯಾತ್ । ಅತೀಯಾಚ್ಚೇತ್ ವೈಷ್ಣವ್ಯರ್ಚಾ ಸಂಚರೇತ್ । ಪ್ರತದ್ವಿಷ್ಣುಸ್ತವತೇ ವೀರ್ಯಾಯ ಮೃಗೋ ನ ಭೀಮಃ ಕುಚರೋ ಗಿರಿಷ್ಠಾಃ । ಯಸ್ಯೋರುಷು ತ್ರಿಷು ವಿಕ್ರಮಣೇಷ್ವಧಿಕ್ಷಿಯಂತಿ ಭುವನಾನಿ ವಿಶ್ವಾ ಸಮ್ಮಿತಾದ್ಧವಿರ್ಧಾನಾತ್ ಪ್ರಾಙ್ ಯಜಮಾನೋ ನಿಷ್ಕ್ರಮ್ಯಾಹವನೀಯಾತ್ ತ್ರೀನ್ ಪ್ರಾಚಃ ಪ್ರಕ್ರಾಮಾನ್ ಪ್ರಕ್ರಾಮತಿ ಯಸ್ಯೋರುಷು ತ್ರಿಷು ವಿಕ್ರಮಣೇಷ್ವಧಿ ಕ್ಷಿಯಂತಿ ಭುವನಾನಿ ವಿಶ್ವಾ೧ ।</p>
<p>ಆಗ್ನೀಧ್ರಸದಸಃ ಮಾನಮ್ :-</p>
<p>ಷಟ್ಸು ಪ್ರಕ್ರಮೇಷೂತ್ಕರಾತ್ ಪ್ರತ್ಯಗಾಗ್ನೀಧ್ರಂ ಮಿನೋತಿ । ಅರ್ಧಮಂತರ್ವೇದ್ಯರ್ಧಂ ಬಹಿರ್ವೇದಿ । ಪ್ರಾಚೀನವಂಶಂ ಚತುಸ್ಸ್ಥೂಣಂ ಸರ್ವತಃ ಪರಿಶ್ರಿತಂ ದಕ್ಷಿಣತ ಉಪಚಾರಮ್ । ಅಪರಸ್ಮಾತ್ ವೇದ್ಯಂತಾತ್ತ್ರೀಷು ಪುರಸ್ತಾತ್ ಪ್ರಕ್ರಮೇಷು ತಿರ್ಯಕ್ಸದೋ ಮಿನೋತಿ । ನವಾರತ್ನಿವಿಸ್ತಾರಮಷ್ಟಾದಶೋದಗಾಯತಮ್ ।</p>
<p>ಔದುಂಬರ್ಯಾಃ ಮಾನಂ, ಸಂಸ್ಕಾರಶ್ಚ :-</p>
<p>ದಕ್ಷಿಣತಃ ಪ್ರಕ್ರಮೇ ಪೃಷ್ಠ್ಯಾಯಾ ಔದುಂಬರೀಂ ಮಧ್ಯೇ ಸದಸೋ ಮಿನೋತಿ । ಯೂಪವದೌದುಂಬರ್ಯಾ ಅವಟಸಂಸ್ಕಾರಶ್ಶಕಲವರ್ಜಮ್ । ದೇವಸ್ಯ ತ್ವೇತ್ಯಭ್ರಿಮಾದಾಯ ಪರಿಲಿಖಿತಮಿತಿ ತ್ರಿಃ ಪರಿಲಿಖ್ಯ ಖನತಿ । ಅಗ್ರೇಣಾವಟಂ ಪ್ರಾಚೀಂ ನಿಧಾಯ ತೂಷ್ಣೀಂ ಪ್ರಕ್ಷಾಲ್ಯ । ಅಥೈನಾಂ ಯವಮತೀಭಿಃ ಪ್ರೋಕ್ಷತಿ ದಿವೇ ತ್ವಾ ಇತ್ಯಗ್ರಮ್ । ಅಂತರಿಕ್ಷಾಯ ತ್ವಾ ಇತಿ ಮಧ್ಯಮ್ । ಪೃಥಿವ್ಯೈ ತ್ವಾ ಇತಿ ಮೂಲಮ್ । ಶುಂಧತಾಂ ಲೋಕಃ ಪಿತೃಷದನಃ ಪ್ರಾಚೀನಾವೀತೀ ಪ್ರೋಕ್ಷಣೀಶೇಷಮವಟೇಽವನೀಯ । ಯಜ್ಞೋಪವೀತ್ಯಪ ಉಪಸ್ಪೃಶ್ಯ । ಯವೋಽಸಿ &mdash; ಅರಾತೀಃ ಇತಿ ಯವಮವಾಸ್ಯ । ಪಿತೃಣಾꣳ ಸದನಮಸಿ ಪ್ರಾಚೀನಾವೀತೀ ಅವಾಚೀನಾಗ್ರೇಣ ಬರ್ಹಿಷಾವಸ್ತೀರ್ಯ ಯಜ್ಞೋಪವೀತ್ಯಪ ಉಪಸ್ಪೃಶ್ಯ । ಉದ್ದಿವಗ್ಗ್ ಸ್ತಭಾನಾಂತರಿಕ್ಷಂ ಪೃಣ ಪೃಥಿವೀಂ ದೃꣳಹ ಪ್ರಾಚೀನಕರ್ಣಾಂ ಸಹೋದ್ಗಾತ್ರೋಚ್ಛ್ರಯತಿ । ದ್ಯುತಾನಸ್ತ್ವಾ ಮಾರುತೋ ಮಿನೋತು ಮಿತ್ರಾವರುಣಯೋರ್ಧ್ರುವೇಣ ಧರ್ಮಣಾ ಪ್ರಾಚೀನಕರ್ಣಾಂ ಸಹೋದ್ಗಾತ್ರಾ ಮಿನೋತಿ । ಊರ್ಧ್ವಂ ನಿಖಾತಾದ್ಯಜಮಾನಸಂಮಿತಾ । ಬ್ರಹ್ಮವನಿಂ ತ್ವಾ ಇತ್ಯಾದಿ ಯೂಪವತ್ ಪರಿಷೇಚನಾಂತಮ್ । ತಸ್ಯಾ ವಿಶಾಖೇ ಹಿರಣ್ಯಂ ನಿಧಾಯ । ಘೃತೇನ ದ್ಯಾವಾಪೃಥಿವೀ ಆ ಪೃಣೇಥಾಗ್ಗ್ಸ್ವಾಹಾ ಸ್ರುವೇಣ ಹಿರಣ್ಯೇ ಜುಹ್ವದಾಂತಮೌದುಂಬರೀಮನ್ವವಸ್ರಾವಯತಿ । ಭೂಮಿಗತೇ ಸ್ವಾಹಾಕಾರಃ । ದ್ಯಾವಾಪೃಥಿವೀಭ್ಯಾ-ಮಿದಮ್ । ಏಷಾ ಸದಸಸ್ಸ್ಥೂಣಾನಾಂ ವರ್ಷಿಷ್ಠಾ । ನಾಭಿದಘ್ನ್ಯಃ ಪರ್ಯಂತೀಯಾಃ ।</p>
<p>ಸದಸಃ ನಿರ್ಮಾಣಮ್ :-</p>
<p>ಉದಂಚಃ ಪ್ರಾಚಶ್ಚ ವಂಶಾನತ್ಯಾಧಾಯ । ಐಂದ್ರಮಸಿ ತ್ರಿಃ । ತ್ರೀಣಿ ಮಧ್ಯಮಾನಿ ಛದೀಂಷ್ಯಧ್ಯೂಹತಿ । ವಿಶ್ವಜನಸ್ಯ ಛಾಯಾ ತ್ರಿಃ । ತ್ರೀಣಿ ದಕ್ಷಿಣಾನ್ಯುತ್ತರಾಗ್ರಾಣಿ । ಇಂದ್ರಸ್ಯ ಸದೋಽಸಿ ತ್ರಿಃ । ತ್ರೀಣಿ ಉತ್ತರಾಣಿ ದಕ್ಷಿಣಾಗ್ರಾಣಿ । ದಕ್ಷಿಣಾನ್ಯುತ್ತರಾಣಿ ಚ ಔದುಂಬರೀಮಭ್ಯಗ್ರಾಣಿ ಭವಂತಿ । ದಕ್ಷಿಣಾನ್ಯುತ್ತರಾಣಿ ಕರೋತೀತಿ ವಿಜ್ಞಾಯತೇ । ಕಟಾನ್ಸ್ತೇಜನೀರಿತಿ ಛದ್ಯಂತರಾಲೇಷು ಪ್ರವರ್ತಮುಪಾಸ್ಯತಿ । ತೇಽಂತರ್ವರ್ತ್ತಾ ಭವಂತಿ । ಪರಿ ತ್ವಾ ಗಿರ್ವಣೋ ಗಿರ ಇಮಾ ಭವಂತು ವಿಶ್ವತೋ ವೃದ್ಧಾಯುಮನು ವೃದ್ಧಯೋ ಜುಷ್ಟಾ ಭವಂತು ಜುಷ್ಟಯ ಇತಿ ಸರ್ವತಃ ಪರಿಶ್ರಿತ್ಯ । ಇಂದ್ರಸ್ಯ ಸ್ಯೂರಸಿ ಪೂರ್ವದ್ವಾರಸ್ಯ ದಕ್ಷಿಣಾಂ ದ್ವಾರ್ಬಾಹುಂ ಸ್ಯೂತ್ವಾ । ಇಂದ್ರಸ್ಯ ಧ್ರುವಮಸಿ ಪ್ರಜ್ಞಾತಂ ಗ್ರಂಥಿಂ ಕರೋತಿ । ಏವಮುತ್ತರಂ ಪ್ರತಿಪ್ರಸ್ಥಾತಾ । ಏವಮಪರೇ ಸೀವ್ಯತಃ । ಐಂದ್ರಮಸೀಂದ್ರಾಯ ತ್ವಾ ಅಧ್ವರ್ಯುಃ ಸಂಮಿತಮಭಿಮೃಶತಿ ನಾಧ್ವರ್ಯುಃ ಪ್ರತ್ಯಙ್ ಸದೋಽತೀಯಾತ್ । ಧಿಷ್ಣಿಯಾನ್ ಹೋತಾರಂ ವಾ । ಯದ್ಯತೀಯಾತ್ ಆಘಾಯೇ ಅಗ್ನಿಮಿಂಧತೇ ಸ್ತೃಣಂತಿ ಬರ್ಹಿರಾನುಷಕ್ । ಯೇಷಾಮಿಂದ್ರೋ ಯುವಾ ಸಖಾ ಐಂದ್ರಿಯರ್ಚಾ ಸಂಚರೇತ್ ।</p>
<p>ಉಪರವಕರಣಮ್ :-</p>
<p>ದಕ್ಷಿಣಸ್ಯ ಹವಿರ್ಧಾನಸ್ಯಾಧಸ್ತಾತ್ ಪರೋಕ್ಷಂ ಚತುರ ಉಪರವಾನವಾಂತರ ದೇಶೇಷು ಪ್ರಾದೇಶಮುಖಾನ್ ಪ್ರಾದೇಶಾಂತರಾಲಾನ್ ಕರೋತಿ । ದೇವಸ್ಯ ತ್ವೇತ್ಯಭ್ರಿಮಾದಾಯ । ಪರಿಲಿಖಿತಮಿತಿ ತ್ರಿರ್ದಕ್ಷಿಣಪೂರ್ವಂ ಪರಿಲಿಖತಿ । ಏವಮಿತರಾನ್ ಪ್ರದಕ್ಷಿಣಮುತ್ತರಾಪವರ್ಗಮೇವಮನುಪೂರ್ವಾಣ್ಯೇವೈಷ್ವತ ಊರ್ಧ್ವಂ ಕರ್ಮಾಣಿ ಕ್ರಿಯಂತೇ । ಅಧಸ್ತಾತ್ ಸಂತೃಣ್ಣಾ ಭವಂತ್ಯುಪರಿಷ್ಟಾದಸಂಭಿನ್ನಾಃ । ತೂಷ್ಣೀಂ ಬಾಹುಮಾತ್ರಾನ್ ಖಾತ್ವಾಪ ಉಪಸ್ಪೃಶ್ಯ । ರಕ್ಷೋಹಣೋ ವಲಗಹನೋ ವೈಷ್ಣವಾನ್ ಖನಾಮಿ ಖನತ್ಯಪ ಉಪಸ್ಪೃಶ್ಯ । ವಿರಾಡಸಿ ಸಪತ್ನಹಾ ಬಾಹುಮುಪಾವಹೃತ್ಯ । ಇದಮಹಂ ತಂ ವಲಗಮುದ್ವಪಾಮಿ ಯಂ ನಸ್ಸಮಾನೋ ಯಮಸಮಾನೋ ನಿಚಖಾನೇದಮೇನಮಧರಂ ಕರೋಮಿ ಯೋ ನಸ್ಸಮಾನೋ ಯೋಽಸಮಾನೋಽ-ರಾತೀಯತಿ ಉದುಪ್ಯ । ಗಾಯತ್ರೇಣ ಛಂದಸಾವಬಾಢೋ ವಲಗಃ ಉಪರವನ್ಯಂತೇಽವಬಾಧತೇ೧ । ಹರಾಮಿ ವೈಷ್ಣವಾನ್ ಹರತಿ । ಅವಬಾಢೋ ದುರಸ್ಯುಃ ಅಗ್ರೇಣೋಪಸ್ತಂಭನಂ ನಿವಪತಿ । ಏವಂ ಸರ್ವಾನ್ ಕರೋತಿ । ವಿಶೇಷಸ್ತು ಸಂಮ್ರಾಡಸಿ ಭ್ರಾತೃವ್ಯಹಾ ಬಾಹುಮುಪಾವಹೃತ್ಯ । ತ್ರೈಷ್ಟುಭೇನ ಛಂದಸಾವಬಾಢೋ ವಲಗಃ ಇತ್ಯವಬಾಧತೇ ದ್ವಿತೀಯೇ । ಶೇಷಂ ಪೂರ್ವವತ್ । ಸ್ವರಾಡಸ್ಯಭಿಮಾತಿಹಾ ಬಾಹುಮುಪಾವಹೃತ್ಯ । ಜಾಗತೇನ ಛಂದಸಾವಬಾಢೋ ವಲಗಃ ತೃತೀಯೇ । ಶೇಷಂ ಪೂರ್ವವತ್ । ವಿಶ್ವಾರಾಡಸಿ ವಿಶ್ವಾಸಾಂ ನಾಷ್ಟ್ರಾಣಾꣳ ಹಂತಾ ಬಾಹುಮುಪಾವಹೃತ್ಯ । ಆನುಷ್ಟುಭೇನ ಪಾಂಕ್ತೇನ ಛಂದಸಾವಬಾಢೋ ವಲಗಃ ಇತಿ ಚತುರ್ಥೇ । ಶೇಷಂ ಪೂರ್ವವತ್ । ವಿರಾಡಸಿ ಸಪತ್ನಹಾ ಸಂಮ್ರಾಡಸಿ ಭ್ರಾತೃವ್ಯಹಾ ಸ್ವರಾಡಸ್ಯಭಿಮಾತಿಹಾ ವಿಶ್ವಾರಾಡಸಿ ವಿಶ್ವಾಸಾಂ ನಾಷ್ಟ್ರಾಣಾꣳ ಹಂತಾ ಬಾಹೂ ಉಪಾವಹರತೋಽಧ್ವರ್ಯುರ್ಯಜಮಾನಶ್ಚ । ಸಂಮೃಶ ಇಮಾನಾಯುಷೇ ವರ್ಚಸೇ ಚ ದೇವಾನಾಂ ನಿಧಿರಸಿ ದ್ವೇಷೋ ಯವನಃ । ಯುಯೋಧ್ಯಸ್ಮದ್ದ್ವೇಷಾꣳಸಿ ಯಾನಿ ಕಾನಿ ಚಕೃಮ । ದೇವಾನಾಮಿದಂ ನಿಹಿತಂ ಯದಸ್ತ್ಯಥಾ ಭಾಹಿ ಪ್ರದಿಶಶ್ಚತಸ್ರಃ । ಕೃಣ್ವಾನೋ ಅನ್ಯಾꣳ ಅಧರಾನ್ ಸಪತ್ನಾನ್ ದಕ್ಷಿಣಪೂರ್ವಮುಪರವಂ ಸಂಮೃಶತಃ ಏವಮಿತರಾನ್ ಸಂಮೃಶ್ಯ । ದಕ್ಷಿಣಪೂರ್ವಂ ಯಜಮಾನೋಽಭಿಮೃಶತಿ । ಉತ್ತರಾಮಪರಮಧ್ವರ್ಯುಃ । ಅಥ ಯಜಮಾನಃ ಪೃಚ್ಛತಿ ಅಧ್ವರ್ಯೋ ಕಿಮತ್ರ । ಭದ್ರಮ್ ಇತ್ಯಧ್ವರ್ಯುರಾಹ । ತನ್ನೌ ಸಹ ಇತ್ಯುಕ್ತ್ವಾ ಉತ್ತರಪೂರ್ವಂ ಯಜಮಾನೋಽಭಿಮೃಶತಿ ದಕ್ಷಿಣಾಪರ-ಮಧ್ವರ್ಯುಃ । ಅಧ್ವರ್ಯೋ ಕಿಮತ್ರ ಯಜಮಾನಃ ಪೃಚ್ಛತಿ । ಭದ್ರಂ ಇತ್ಯಧ್ವರ್ಯುರಾಹ । ತನ್ಮೇ ಇತಿ ಯಜಮಾನಃ । ಅಧ್ವರ್ಯುಃ :- ರಕ್ಷೋಹಣೋ ವಲಗಹನಃ ಪ್ರೋಕ್ಷಾಮಿ ವೈಷ್ಣವಾನ್ ಯವಮತೀಭಿ-ರ್ದಕ್ಷಿಣಪೂರ್ವಮುಪರವಂ ಪ್ರೋಕ್ಷ್ಯ । ರಕ್ಷೋಹಣೋ ವಲಗಹನೋಽವನಯಾಮಿ ವೈಷ್ಣವಾನ್ ಪ್ರೋಕ್ಷಣೀಶೇಷಮವಟೇಽವನೀಯ । ಯವೋಽಸಿ ಇತಿ ಯವಮಾವಾಸ್ಯ । ರಕ್ಷೋಹಣೋ ವಲಗಹನೋಽ-ವಸ್ತೃಣಾಮಿ ವೈಷ್ಣವಾನ್ ಅವಾಚೀನಾಗ್ರೇಣ ಬರ್ಹಿಷಾವಸ್ತೀರ್ಯ । ರಕ್ಷೋಹಣೋ ವಲಗಹನೋಽ-ಭಿಜುಹೋಮಿ ವೈಷ್ಣವಾನ್ ಸ್ವಾಹಾ ಆಜ್ಯೇನಾಭಿಜುಹೋತಿ । ವೈಷ್ಣವೇಭ್ಯ ಉಪರವೇಭ್ಯ ಇದಮ್ । ಪ್ರೋಕ್ಷಣಾದಿ ಹೋಮಾಂತಂ ಸರ್ವೇಷಾಂ ಕರೋತಿ । ಔದುಂಬರೇ ಕಾರ್ಷ್ಮರ್ಯಮಯೇ ಪಾಲಾಶೇ ವಾ ಅಧಿಷವಣಫಲಕೇ ಶುಷ್ಕೇ ತಷ್ಟೇ । ರಕ್ಷೋಹಣೌ ವಲಗಹನೌ ಪ್ರೋಕ್ಷಾಮಿ ವೈಷ್ಣವೀ ಪ್ರೋಕ್ಷ್ಯ । ರಕ್ಷೋಹಣೌ ವಲಗಹನಾವುಪದಧಾಮಿ ವೈಷ್ಣವೀ ಉಪರವೇಷೂಪದಧಾತಿ । ದ್ವೌ೨ ದಕ್ಷಿಣೇನಾಪಿದಧಾತಿ ದ್ವಾವುತ್ತರೇಣ, ಪುರಸ್ತಾತ್ ಪ್ರಧಿಮುಖೇ ಪಶ್ಚಾತ್ಸಮಾವಿಕರ್ತೇ । ರಕ್ಷೋಹಣೌ ವಲಗಹನೌ ಪರ್ಯೂಹಾಮಿ ವೈಷ್ಣವೀ ಉಪರವಪಾಂಸುಭಿಃ ಪ್ರದಕ್ಷಿಣಂ ಪರ್ಯೂಹ್ಯ । ರಕ್ಷೋಹಣೌ ವಲಗಹನೌ ಪರಿಸ್ತೃಣಾಮಿ ವೈಷ್ಣವೀ ಬರ್ಹಿಷಾವಸ್ತೀರ್ಯ । ರಕ್ಷೋಹಣೌ ವಲಗಹನೌ ವೈಷ್ಣವೀ ಅಭಿಮಂತ್ರಯತೇ । ಏತಸೈವ ಹವಿರ್ಧಾನಸ್ಯ ಅಗ್ರೇಣೋಪಸ್ತಂಭನಂ ಉಪರವಪಾಂಸುಭಿಃ ಚತುರಶ್ರಂ ಖರಂ ಕರೋತಿ ಸೋಮಪಾತ್ರೇಭ್ಯ ಆಪ್ತಮ್ । ಪುರಸ್ತಾತ್ ಸಂಚರಂ ಶಿಷ್ಟ್ವಾ ।</p>
<p>ಧಿಷ್ಣಿಯಾನಾಮುಪವಪನಮ್ :-</p>
<p>ಚಾತ್ವಾಲಾದ್ಧಿಷ್ಣಿಯಾನುಪವಪತಿ । ತೂಷ್ಣೀಂ ಖನಿತ್ವಾ ಮೃದಮಾದಾಯ । ವಿಭೂರಸಿ ಪ್ರವಾಹಣೋ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಆಗ್ನೀಧ್ರೇ ಆಗ್ನೀಧ್ರೀಯನ್ನಿವಪತಿ । ವಹ್ನಿರಸಿ ಹವ್ಯವಾಹನೋ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಸದಸಿ ಪೂರ್ವಾರ್ಧೇ ಪೃಷ್ಠ್ಯಾಯಾಂ ಹೋತ್ರೀಯಮ್ । ರತ್ನಿ ವ್ಯಾಸಾರ್ಧಭ್ರಮಣೇನ ವೃತ್ತಂ ಧಿಷ್ಣಿಯಮ್ । ಏವಂ ಸರ್ವಧಿಷ್ಣಿಯಾನ್ । ತಂ ದಕ್ಷಿಣೇನ ಪಾದೋನಾಷ್ಟಾಂಗುಲಮಂತರಾಲಂ ತ್ಯಕ್ತ್ವಾ । ಶ್ವಾತ್ರೋಽಸಿ ಪ್ರಚೇತಾ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಯೂಪಾಹವನೀಯಯೋ-ರಂತರಾ ಹೃತ್ವಾ ಪ್ರಶಾಸ್ತ್ರೀಯಮ್ । ಯಥೇತಂ ಗತ್ವಾ ಉತ್ತರೇಣ ಹೋತ್ರೀಯಮಿತರಾನುದೀಚ ಆಯಾತಯತಿ । ತುಥೋಽಸಿ ವಿಶ್ವವೇದಾ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಬ್ರಾಹ್ಮಣಾಚ್ಛಂಸೀಯಮ್ । ಉಶಿಗಸಿ ಕವೀ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಪೋತ್ರೀಯಮ್ । ಅಂಘಾರಿರಸಿ ಬಂಭಾರೀ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ನೇಷ್ಟ್ರೀಯಮ್ । ಅವಸ್ಯುರಸಿ ದುವಸ್ವಾನ್ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಅಚ್ಛಾವಾಕೀಯಮ್ । ಶುಂಧ್ಯೂರಸಿ ಮಾರ್ಜಾಲೀಯೋ ರೌದ್ರೇಣಾ-ನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಬಹಿಸ್ಸದಸೋ ಮಾರ್ಜಾಲೀಯಂ ದಕ್ಷಿಣೇ ವೇದ್ಯಂತೇ ಸಮಾನಮಾಗ್ನೀಧ್ರೀಯೇಣ । ಪ್ರಶಾಸ್ತ್ರೀಯಮಾರ್ಜಾಲೀಯಯೋರ್ನಿವಪನವಿಹರಣವ್ಯಾಘಾರಣಾದಿ ಪೃಷ್ಠ್ಯಾಽವ್ಯವಾಯೇನ ಕುರ್ಯಾತ್ । ಅನುದಿಶತೀತರಾನ್ । ತಸ್ಯ ತಸ್ಯ ಪಶ್ಚಾದ್ಭಾಗೇ ಸ್ಥಿತ್ವಾ । ಅಧ್ವನಾಮಧ್ವಪತೇ ನಮಸ್ತೇ ಅಸ್ತು ಮಾ ಮಾ ಹಿꣳಸೀಃ ॥ ಸಂಮ್ರಾಡಸಿ ಕೃಶಾನೂ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಆಹವನೀಯಮ್ । ಅಧ್ವನಾಮಧ್ವಪತೇ ॥ ಪರಿಷದ್ಯೋಽಸಿ ಪವಮಾನೋ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಬಹಿಷ್ಪವಮಾನಾಸ್ತಾವಮ್ । ಅಧ್ವನಾಮಧ್ವಪತೇ ॥ ಪ್ರತಕ್ವಾಸಿ ನಭಸ್ವಾನ್ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಚಾತ್ವಾಲಮ್ । ಅಧ್ವನಾಮಧ್ವಪತೇ ॥ ಅಸಂಮೃಷ್ಟೋಽಸಿ ಹವ್ಯಸೂದೋ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಶಾಮಿತ್ರಮ್ । ಅಧ್ವನಾಮಧ್ವಪತೇ ॥ ಸಮೂಹ್ಯೋಽಸಿ ವಿಶ್ವಭರಾ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಉತ್ಕರಮ್ । ಅಧ್ವನಾಮಧ್ವಪತೇ ॥ ಋತಧಾಮಾಸಿ ಸುವರ್ಜ್ಯೋತೀ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಔದುಂಬರೀಮ್ । ಅಧ್ವನಾಮಧ್ವಪತೇ ॥ ಬ್ರಹ್ಮಜ್ಯೋತಿರಸಿ ಸುವರ್ಧಾಮಾ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಬ್ರಹ್ಮಸದನಮ್ । ಅಧ್ವನಾಮಧ್ವಪತೇ ॥ ಸದಸ್ಯೋಽಸಿ ಮಲಿಮ್ಲುಚೋ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಸದಸ್ಯಮ್ । ಅಧ್ವನಾಮಧ್ವಪತೇ ॥ ಸಮುದ್ರೋಽಸಿ ವಿಶ್ವಭರಾ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಸದಃ । ಅಧ್ವನಾಮಧ್ವಪತೇ ॥ ಅಜೋಽಸ್ಯೇಕಪಾದ್ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಶಾಲಾಮುಖೀಯಮ್ । ಅಧ್ವನಾಮಧ್ವಪತೇ ॥ ಅಹಿರಸಿ ಬುಧ್ನಿಯೋ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಪ್ರಾಜಹಿತಮ್ । ಅಧ್ವನಾಮಧ್ವಪತೇ ॥ ಕವ್ಯೋಽಸಿ ಹವ್ಯವಾಹನೋ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ದಕ್ಷಿಣಾಗ್ನಿಮ್ । ಅಧ್ವನಾಮಧ್ವಪತೇ ॥ ಆಯುರ್ಬೃಹತ್ತದಶೀಯ ತನ್ಮಾವತು ತಸ್ಯ ನಾಮ್ನಾ ವೃಶ್ಚಾಮಿ ಯೋಽಸ್ಮಾನ್ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮೋ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಹವಿರ್ಧಾನಮ್ । ಅಧ್ವನಾಮಧ್ವಪತೇ ॥ ವಿಶ್ವಾಯುರ್ವಾಮದೇವ್ಯಂ ತದಶೀಯ ತನ್ಮಾವತು ತಸ್ಯ ನಾಮ್ನಾ ವೃಶ್ಚಾಮಿ ಯೋಽಸ್ಮಾನ್ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮೋ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಆಗ್ನೀಧ್ರೀಯಮ್ । ಅಧ್ವನಾಮಧ್ವಪತೇ ॥ ಆಯುಃ ಪತಿರಥಂತರಂ ತದಶೀಯ ತನ್ಮಾವತು ತಸ್ಯ ನಾಮ್ನಾ ವೃಶ್ಚಾಮಿ ಯೋಽಸ್ಮಾನ್ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮೋ ರೌದ್ರೇಣಾನೀಕೇನ ಪಾಹಿ ಮಾಗ್ನೇ ಪಿಪೃಹಿ ಮಾ ಮಾ ಮಾ ಹಿꣳಸೀಃ ಸದಃ೧ । ಸ್ತೃಣೀತಬರ್ಹಿಃ ಪ್ರ ವ್ರತಂ ಯಚ್ಛತ ಸಂಪ್ರೇಷ್ಯತಿ । ಅತ್ರ ಸ್ತೃಣನ್ನುತ್ತರವೇದಿಖರೋಪರವಧಿಷ್ಣಿಯಾನ್ ನಾಭಿಸ್ತೃಣೀಯಾತ್ ।</p>
<p>ಅತ್ರೈಕಸ್ತನಂ ವ್ರತಂ ಯಜಮಾನಾಯ ಪ್ರಯಚ್ಛತಿ । ಪ್ರತಿಪ್ರಸ್ಥಾತಾ ಶಾಲಾಮುಖೀಯೇ ದೀಕ್ಷಿತಸ್ಯ ವ್ರತಂ ಶ್ರಪಯತಿ । ದಕ್ಷಿಣಾಗ್ನೌ ಪತ್ನ್ಯಾ ಇತ್ಯಾದಿ । ಅಪರೇಣೋತ್ತವೇದಿಂ ವ್ರತಮತ್ಯಾಹೃತ್ಯ ಪ್ರಯಚ್ಛತಿ । ಯಾ ತೇ ಅಗ್ನೇ ರುದ್ರಿಯಾ ತನೂರಿತಿ ದಕ್ಷಿಣೇನೋತ್ತರವೇದಿಂ ವ್ರತಯತಿ ॥</p>
<p>॥ ಅಗ್ನೀಷೋಮೀಯಃ ಪಶುಃ ॥</p>
<p>ಅಗ್ನೀಷೋಮೀಯಸ್ಯ ಪಶೋಸ್ತಂತ್ರಂ ಪ್ರಕ್ರಮಯತಿ । ಇಷೇ ತ್ವೇತ್ಯಾದಿ ಶಾಖಾಮಾಹೃತ್ಯ ತೂಷ್ಣೀಂ ಪ್ಲಕ್ಷಶಾಖಾಮ್ । ಆತಿಥ್ಯಾ ಬರ್ಹಿಃ ಪ್ರಸ್ತರಂ ಚ ತೇನೈವ ಶುಲ್ಬೇನ ತೂಷ್ಣೀಂ ಸನ್ನಹ್ಯತಿ । ಯಾ ಜಾತಾ ಇತ್ಯಾದಿ ಪರಿಸ್ತರಣಾದಿ ಕೃತ್ವಾ । ತಾಂಶ್ಚ ಪರಿಧೀನ್ ಪಾಶುಕೇ ಇಧ್ಮೇ । ಯತ್ಕೃಷ್ಣೋರೂಪಮ್ । ತತಸ್ತ್ವಾಂ ವಿꣳಶತಿಧಾ । ತಿಸ್ರಸ್ಸಮಿಧೋ ಯಜ್ಞಾಯುರನು ಸಂಚರಾಃ । ನೇಧ್ಮಪ್ರವ್ರಶ್ಚನಮ್ । ನ ವೇದಿಕರಣಮ್ । ತ್ವಯಾ ವೇದಿಮಿತಿ ವೇದಂ ಕೃತ್ವಾ ಅಂತವೇದಿ ಶಾಖಾಯಾ ಇತ್ಯಾದಿ । ನ ತೃತೀಯಸ್ಯೈ । ವಸೂನಾಮ್ । ತ್ರಿವೃತ್ಪಲಾಶೇ ___ ಪಶುꣳ ಹವ್ಯಂ ಕರೋತು ಮೇ । ಪಶುಕುಂಭೀ ಲೇಪನಾಂತಮ್ । ನವಾ ಪಶುಕುಂಬೀ ಯವಚ್ಛರ್ಕರಂ ಗೋಮಯೇನಾನುಲಿಪ್ತಾ ಭವತಿ । ಇಮೌ ಪರ್ಣಂ ಚ । ಪರಿಸೃಣೀತ । ದೇವಾ ದೇವೇಷು । ಕರ್ಮಣೇ ವಾಮ್ ಇತ್ಯಾದಿ ।</p>
<p>ಪಾತ್ರಪ್ರಯೋಗಃ :-</p>
<p>ಪಾತ್ರಪ್ರಯೋಗಕಾಲೇ ಸ್ಫ್ಯಮಗ್ನಿಹೋತ್ರಹವಣೀಮಪರತಃ । ಸ್ರುವಸ್ವಧಿತ್ಯೌ ಜುಹೂ ವಸಾಹೋಮಹವನ್ಯೌ ಪ್ರಚರಣೀಂ ಚ ದ್ವಂದ್ವಮ್ । ತಸ್ಯಾ ಜುಹೂವತ್ಕಲ್ಪಃ । ಉಪಭೃತ್ ಪೃಷದಾಜ್ಯಧಾನ್ಯೌ ಧ್ರುವಯಾ ದ್ವಂದ್ವಮ್ । ಸ್ಥಾಲ್ಯೌ (ದಧ್ಯಾಜ್ಯ) ವೇದೇನ ದ್ವಂದ್ವಮ್ । ಉಪವೇಷಮಿಡಾಪಾತ್ರೇಣ ದ್ವಂದ್ವಮ್ । ಪ್ಲಕ್ಷಶಾಖಾಂ ಹೃದಯಶೂಲಂ ವಪಾಶ್ರಪಣ್ಯೌ ಪಶೂಖಾಂ ಶಾಖಾಪವಿತ್ರೇಣ ದ್ವಂದ್ವಮ್ । ಮೈತ್ರಾವರುಣದಂಡೇನ ರಶನೇ ಪರಿವಾಸನಾನಿ ದರ್ಭಾಸ್ಸ್ವರುಂ ಚ ದ್ವಂದ್ವಮ್ । ಯೂಪೇನ ಸಾರ್ಧಂ ಯವಾ ದರ್ಭೌ । ಶಕಲೈಸ್ಸಹ ಯೂಷಾರ್ಥಪಾತ್ರಂ ಲೌಕಿಕಮಾಜ್ಯಪಾತ್ರಂ ಚ ಪ್ರಯುಜ್ಯ
ಸ್ರುವಸ್ವಧಿತ್ಯೋಶ್ಚ ಜುಹೂತ್ರಯಸ್ಯ ದ್ವಂದ್ವಂ ಧ್ರುವಾಯಾಃ ಉಪಭೃದ್ದ್ವಯಸ್ಯ ।</p>
<p>ಸ್ಥಾಲ್ಯೌ ಚ ವೇದೇನ ಸಹ ಪ್ರಯೋಜ್ಯೇ ವೇಷೇಣ ಸಾರ್ಧಂ ಸಮವತ್ತಧಾನೀಮ್ ॥</p>
<p>ಪ್ಲಕ್ಷಸ್ಯ ಶಾಖಾ ಹೃದಯಾರ್ಥಶೂಲವಪಾಶ್ರಪಣ್ಯಶ್ಚ ತಥಾ ಪಶೂಖಾಮ್ ।</p>
<p>ಶಾಖಾಪವಿತ್ರೇಣ ಸಹ ಪ್ರಯೋಜ್ಯಾ ದಂಡೇನ ಸಾರ್ಧಂ ರಶನಾಃ ಪ್ರಯೋಜ್ಯಾಃ ॥</p>
<p>ಯೂಪೇನ ಸಾರ್ಧಂ ತು ಯವಾಃ ಪ್ರಯೋಜ್ಯಾಃ ದರ್ಭಾಃ ಪ್ರಯೋಜ್ಯಾಃ ಶಕಲೈಶ್ಚ ಸಾರ್ಧಮ್ ।</p>
<p>ದರ್ಭೌ ಸ್ವರುಂ ಚಾಪ್ಯಧಿಮನ್ಥನಂ ಚ ಕ್ರಮೇಣ ಯೋಜ್ಯಾಃ ಪುರತೋಽಪವರ್ಗಾಃ ॥</p>
<p>ಅಗ್ರಾಣಿ ವೇದಸ್ಯ ತಥೈವ ಯೋಕ್ತ್ರಂ ಯೋಜ್ಯಾನಿ ಯೂಷಾಹರಣಾರ್ಥಪಾತ್ರಮ್ ।</p>
<p>ಏಕಾರ್ಥತಾ ಪಾತ್ರಗಣಸ್ಯ ಯಸ್ಯ ಕಪಾಲವತ್ತತ್ರ ಸಹೈಕತಾ ಸ್ಯಾತ್ ॥</p>
<p>ಪವಿತ್ರೇ ಕೃತ್ವಾ । ನ ಬ್ರಹ್ಮವರಣಮ್ । ಯಜಮಾನ ವಾಚಂ ಯಚ್ಛ । ಸಂವಿಶಂತಾಮ್ ವಾಗ್ಯತಃ ಪಾತ್ರಾಣಿ ಸಂಮೃಶ್ಯ । ಅಗ್ನಿꣳ ಹೋತಾರಮ್ । ಕಸ್ತ್ವಾ ಯುನಕ್ತಿ ಸ ತ್ವಾ ಯುನಕ್ತು । ಪ್ರೋಕ್ಷಣೀಸ್ಸಂಸ್ಕೃತ್ಯ ಬ್ರಹ್ಮಾಣಮಾಮಂತ್ರ್ಯ ಪಾತ್ರಾಣಿ ಪ್ರೋಕ್ಷ್ಯಾತ್ರ ವಾಚಂ ವಿಸೃಜತೇ । ತೂಷ್ಣೀಂ ಸ್ಫ್ಯಮಾದಾಯ ಸದೋಹವಿರ್ಧಾನಯೋರ್ಮಧ್ಯೇ ಸ್ಫ್ಯಂ ತಿರ್ಯಂಚಂ ಸ್ತಬ್ಧ್ವಾ ಸಂಪ್ರೇಷ್ಯತಿ ಪ್ರೋಕ್ಷಣೀರಾದಾಯೇಧ್ಮಾಬರ್ಹಿ-ರುಪಸಾದಯ ಸ್ರುವಂ ಚ ಸ್ವಧಿತಿಂ ಸ್ರುಚಶ್ಚ ಸಂಮೃಡ್ಢ್ಯಾಜ್ಯೇನ ದಧ್ನೋದೇ೩ಹಿ ಇತಿ । ಸದೋ-ಹವಿರ್ಧಾನಯೋರ್ಮಧ್ಯೇ ಪ್ರೋಕ್ಷಣೀರಾಸಾದಯತಿ । ನೇಧ್ಮಾಬರ್ಹಿಷೋರಾಸಾದನಮ್ । ಜುಹೂಂ ಸಂಮೃಜ್ಯ</p>
<p>ತದ್ವತ್ ಪ್ರಚರಣೀಮ್ । ವಸಾಹೋಮಹವನ್ಯಾದಿ ಪಶುವತ್ ।</p>
<p>[ ತದ್ಯಥಾ = ಸ್ರುಚಾಂ ಸಂಮಾರ್ಜನಕಾಲೇ ಸ್ರುವಂ ಸಂಮೃಜ್ಯ ತಸ್ಯಾವೃತಾ ಸ್ವಧಿತಿಮ್ । ಗೋಷ್ಠಂ ಮಾ ನಿರ್ಮೃಕ್ಷ್ಯಮ್ । ವಾಚಂ ಪ್ರಾಣಮ್ ಇತಿ ಜುಹೂವತ್ಪ್ರಚರಣೀಂ ವಸಾಹೋಮಹವನೀಂ ಚ । ಚಕ್ಷುಶ್ಶ್ರೋತ್ರಮ್ ಇತ್ಯುಪಭೃದ್ವತ್ಪೃಷದಾಜ್ಯಧಾನೀಮ್ । ಧ್ರುವಾಂ ಸಂಮೃಜ್ಯ ಅಗ್ನೇರ್ವಸ್ತೇಜಿಷ್ಠೇನ ಇತ್ಯಾದಿ । ಅಗ್ನೇ ಗೃಹಪತ ಇತ್ಯಾದಿ ಪ್ರಾಜಹಿತೇ ಜಪತಿ । ಪೂಷಾ ವಾಂ ಬಿಲೇ ವಿಷ್ಯತು । ಅದಿತೀಸ್ಥೋಽಚ್ಛಿದ್ರ ಪತ್ರೇ । ಮಹೀನಾಂ ಪಯೋಸಿ ಇತ್ಯಾಜ್ಯಂ ನಿರುಪ್ಯ । ತೇನೈವ ದಧಿ ನಿರ್ವಪತಿ । ಇದಂ ವಿಷ್ಣುಃ ಇತ್ಯಾಜ್ಯಮಧಿಶ್ರಿತ್ಯ ನ ದಧ್ಯಧಿಶ್ರಯತಿ ಸರ್ವತ್ರ । ಇಷೇ ತ್ವಾ ಇತ್ಯಾದ್ಯಧಿಶ್ರಯಣಂ ಶಾಲಾಮುಖೀಯೇ । ತೇಜಸೇ ತ್ವಾ ಇತ್ಯಂತಂ ಕೃತ್ವಾ । ತೇಜಸೀ ಸ್ಥಸ್ತೇಜೋಽನು ಪ್ರೇತಮ್ ಹರತಿ । ಅಗ್ನೇರ್ಜುಹ್ವೇ ಸ್ಥಸ್ಸುಭುವೌ ದೇವಾನಾಂ ಧಾಮ್ನೇ ಧಾಮ್ನೇ ದೇವೇಭ್ಯೋ ಯಜುಷೇ ಯಜುಷೇ ಭವತಮ್ ಸದೋಹವಿರ್ಧಾನಯೋ-ರ್ಮಧ್ಯೇ ಸ್ಫ್ಯಲೇಖಾಯಾಮಾಸಾದಯತಿ । ಆಜ್ಯಂ ದಧಿ ಸ್ಥಸ್ಸತ್ಯೇ ಸ್ಥಸ್ಸತ್ಯಸ್ಯಾಧ್ಯಕ್ಷೇ ಸ್ಥೋ ಹವಿಷೀ ಸ್ಥೋ ವೈಶ್ವಾನರೇ ವೈಶ್ವದೇವೇ ಉತ್ಪೂತಶುಷ್ಮೇ ಸತ್ಯೋಜಸೌ ಸಹಸೀ ಸ್ಥಸ್ಸಹಮಾನೇ ಸ್ಥಸ್ಸಹೇಥಾಮ-ರಾತೀಸ್ಸಹೇಥಾಮರಾತೀಯತಸ್ಸಹೇಥಾಂ ಪೃತನಾಸ್ಸಹೇಥಾಂ ಪೃತನ್ಯತಃ । ಸಹಸ್ರವೀರ್ಯೇ ಸ್ಥಸ್ತೇ ಮಾ ಜಿನ್ವತಮಾಜ್ಯಸ್ಯಾಜ್ಯಂ ದಧ್ನೋ ದಧಿ ಸ್ಥಸ್ಸತ್ಯಸ್ಯ ಸತ್ಯೇ ಸ್ಥಸ್ಸತ್ಯಾಯುಷೀ ಸ್ಥಸ್ಸತ್ಯಶುಷ್ಮೇ ಸ್ಥಸ್ಸತ್ಯೇನ ವಾಮಭಿಘಾರಯಾಮಿ ತಯೋರ್ವಾಂ ಭಕ್ಷೀಯ । ಶುಕ್ರಮಸೀತ್ಯಾದಿ ಆಜ್ಯಮುತ್ಪೂಯ ದಧ್ಯುತ್ಪುನಾತಿ । ಅದ್ಭಿರಾಜ್ಯಂ ದಧ್ಯಾಜ್ಯೇನ ದಧ್ನಾಪಸ್ಸಮ್ಯಕ್ ಪುನೀತ ಸವಿತು: ಪವಿತ್ರೈ: । ತಾ ದೇವೀಶ್ಶಕ್ವರೀಶ್ಶಾಕ್ವರಾಭ್ಯಾ-ಮಿಮಂ ಯಜ್ಞಮವತ ಸಂವಿದಾನಾಃ । ಆಜ್ಯಗ್ರಹಣಕಾಲೇ ಪ್ರಚರಣ್ಯಾಮಾದಿತಃ ತೂಷ್ಣೀಂ ಚತುರ್ಗೃಹೀತಂ ಗೃಹೀತ್ವಾ೧ । ಪಾಶುಕಾನ್ಯಾಜ್ಯಾನಿ ಗೃಹ್ಣಾತಿ । ಚರ್ತುಜುಹ್ವಾಂ ಗೃಹ್ಣಾತಿ ಚತುರುಪಭೃತಿ । ದಧನ್ಯಾಜ್ಯಮಾನೀಯ । ಮಹೀನಾಂ ಪಯೋಽಸಿ ವಿಶ್ವೇಷಾಂ ದೇವಾನಾಂ ತನೂರ್​ಋಧ್ಯಾಸಮದ್ಯ ಪೃಷತೀನಾಂ ಗ್ರಹಂ ಪೃಷತೀನಾಂ ಗ್ರಹೋಽಸಿ ವಿಷ್ಣೋರ್ಹೃದಯಮಸ್ಯೇಕಮಿಷ ವಿಷ್ಣುಸ್ತ್ವಾನು ವಿ ಚಕ್ರಮೇ ಭೂತಿರ್ದಧ್ನಾ ಘೃತೇನ ವರ್ಧತಾಂ ತಸ್ಯ ಮೇಷ್ಟಸ್ಯ ವೀತಸ್ಯ ದ್ರವಿಣಮಾಗಮ್ಯಾಜ್ಜ್ಯೋತಿರಸಿ ವೈಶ್ವಾನರಂ ಪೃಶ್ನಿಯೈ ದುಗ್ಧಮ್ । ಅಪಿ ವಾ ಜ್ಯೋತಿರಸಿ ವಿಶ್ವರೂಪಂ ವಿಶ್ವೇಷಾಂ ದೇವಾನಾꣳ ಸಮಿತ್ ಇತಿ ವಾ ಪೃಷದಾಜ್ಯಧಾನ್ಯಾಂ ಪಂಚಗೃಹೀತಂ ಪೃಷದಾಜ್ಯಂ ಗೃಹ್ಣಾತಿ । ಚತುರ್ಧ್ರುವಾಯಾಮ್ । ]</p>
<p>ವೈಸರ್ಜನಹೋಮಃ :-</p>
<p>ಪ್ರೈತು ಬ್ರಹ್ಮಣಸ್ಪತ್ನೀ ವೇದಿಂ ವರ್ಣೇನ ಸೀದತು ಪ್ರತಿಪ್ರಸ್ಥಾತಾ ಪತ್ನೀಮುದಾನಯತಿ । ಅಥಾಹಮನು-ಕಾಮಿನೀ ಸ್ವೇ ಲೋಕೇ ವಿಶಾ ಇಹ ಪತ್ನೀ ಶಾಲಾಮುಖೀಯಮುಪೋಪವಿಶ್ಯ । ಸುಪ್ರಜಸಸ್ತ್ವಾ ವಯꣳ ಸುಪತ್ನೀರುಪ ಸೇದಿಮ । ಅಗ್ನೇ ಸಪತ್ನದಂಭನಮದಬ್ಧಾಸೋ ಅದಾಭ್ಯಮ್ ಇತಿ ಜಪತಿ । ಏತಸ್ಮಿನ್ಕಾಲೇ ಬ್ರಹ್ಮಾ ಅಪರೇಣೋತ್ತರವೇದಿಂ ಪ್ರತ್ಯಾಕ್ರಮ್ಯ ಉತ್ತರೇಣ ಹವಿರ್ಧಾನಮಾಗ್ನೀಧ್ರೀಯಂ ಚ ಗತ್ವಾ ಪೂರ್ವಯಾ ದ್ವಾರಾ ಪ್ರಾಗ್ವಂಶಂ ಪ್ರವಿಶ್ಯಾಪರೇಣ ಶಾಲಾಮುಖೀಯಂ ದಕ್ಷಿಣಾತಿಕ್ರಮ್ಯೋಪವಿಶತಿ । ಏವಾವಂದಸ್ವ ವರುಣಂ ಬೃಹಂತಂ ನಮಸ್ಯಾಧೀರಮಮೃತಸ್ಯ ಗೋಪಾಮ್ । ಸನಶ್ಶರ್ಮ ತ್ರಿವರೂಥಂ ವಿಯꣳಸತ್ಪಾತಂ ಮಾ ದ್ಯಾವಾಪೃಥಿವೀ ಉಪಸ್ಥೇ ಇತ್ಯುಪಸ್ಥೇ ರಾಜಾನಂ ಕುರುತೇ । ಅಧ್ವರ್ಯುಃ :- ಸಮಪಿವ್ರತಾನ್ ಹ್ವಯಧ್ವಮ್ ಇತಿ ಸಂಪ್ರೇಷ್ಯತಿ । ಯಜಮಾನಸ್ಯ ಅಮಾತ್ಯಾನ್ ಸಂಹ್ವಯಂತಿ । ಅಧ್ವರ್ಯುಂ ಯಜಮಾನೋಽ-ನ್ವಾರಭತೇ । ಯಜಮಾನಂ ಪತ್ನೀ ಪತ್ನೀಮಿತರೇ ಪುತ್ರಭ್ರಾತರೋಽಹತೇನ ವಾಸಸಾ ಅಮಾತ್ಯಾನ್ ಸಂಪ್ರಚ್ಛಾದ್ಯ । ವಾಸಸೋಽಂತೇ ಸ್ರುಗ್ದಂಡಮುಪನಿಯಮ್ಯ ಪ್ರಚರಣ್ಯಾ ವೈಸರ್ಜನಾನಿ ಜುಹೋತಿ । ತ್ವꣳ ಸೋಮ ತನೂಕೃದ್ಭ್ಯೋ ದ್ವೇಷೋಭ್ಯೋಽನ್ಯಕೃತೇಭ್ಯ ಉರು ಯಂತಾಸಿ ವರೂಥಗ್ಗ್ ಸ್ವಾಹಾ । ಸೋಮಾಯೇದಮ್ । ಜುಷಾಣೋ ಅಪ್ತುರಾಜ್ಯಸ್ಯ ವೇತು ಸ್ವಾಹಾ । ಸೋಮಾಯೇದಮ್ । ಅರ್ಧಂ ಹುತ್ವಾಽರ್ಧಮವಶೇಷಯತಿ । ಬ್ರಹ್ಮಾ ಹುತೇ ಸೋಮಂ ಗೃಹೀತ್ವಾ ಯಥೇತಂ ಪ್ರತಿನಿಷ್ಕ್ರಮ್ಯ ಪ್ರಾಗ್ವಂಶಸ್ಯ ದ್ವಾರಿ ತಿಷ್ಠತಿ । ಆ ಗ್ರಾವ್ಣ್ಣ ಆ ವಾಯವ್ಯಾನ್ಯಾ ದ್ರೋಣಕಲಶಂ ದದತೇ ಯಜಮಾನಸ್ಯ ಪರಿಚಾರಕಾಃ । ಪತ್ನೀಮಾನಯಂತಿ ಅಜಮನುನಯಂತಿ । ಇಧ್ಮಾಬರ್ಹಿರಾಜ್ಯಾನಿ ಚ ।</p>
<p>ಅಗ್ನೀಷೋಮಯೋಃ ಪ್ರಣಯನಮ್ :-</p>
<p>ಶಾಲಾಮುಖೀಯೇ ಪ್ರಣಯನೀಯಮಿಧ್ಮಮಾದೀಪ್ಯ ಸಿಕತಾಭಿರುಪಯಮ್ಯ ಅಗ್ನೀಷೋಮಾಭ್ಯಾಂ ಪ್ರಣೀಯಮಾನಾಭ್ಯಾಮನುಬ್ರೂ೩ಹಿ ಇತಿ ಸಂಪ್ರೇಷ್ಯತಿ । ಉದ್ಯಮ್ಯಾಗ್ನಿಂ ನೋದ್ಯತಹೋಮಃ । ಪ್ರಥಮಾಯಾಂ ತ್ರಿರನೂಕ್ತಾಯಾಂ ಅಯಂ ನೋ ಅಗ್ನಿರ್ವರಿವಃ ಕೃಣೋತ್ವಯಂ ಮೃಧಃ ಪುರ ಏತು ಪ್ರಭಿಂದನ್ । ಅಯꣳ ಶತ್ರೂನ್ ಜಯತು ಜರ್ಹೃಷಾಣೋಽಯಂ ವಾಜಂ ಜಯತು ವಾಜಸಾತೌ ಅಗ್ನಿಪ್ರಥಮಾ-ಸ್ಸೋಮಪ್ರಥಮಾ ವಾ ಪ್ರಾಂಚೋಽಭಿಪ್ರವ್ರಜಂತಿ । ಆಗ್ನೀಧ್ರೀಯೇಽಗ್ನಿಂ ಪ್ರತಿಷ್ಠಾಪಯತಿ । ಬ್ರಹ್ಮಾ ಪ್ರತಿಪ್ರಸ್ಥಾತ್ರೇ ರಾಜಾನಂ ಪ್ರದಾಯೋತ್ತರೇಣಾಗ್ನೀಧ್ರೀಯಂ ಅತಿವ್ರಜ್ಯೋಪವಿಶ್ಯ ಏವಾ ವಂದಸ್ವೇತ್ಯುಪಸ್ಥೇ ರಾಜಾನಂ ಕುರುತೇ । ಅಧ್ವರ್ಯುಃ :- ಅಗ್ನೇ ನಯ ಸುಪಥಾ ರಾಯೇ ಅಸ್ಮಾನ್ ವಿಶ್ವಾನಿ ದೇವ ವಯುನಾನಿ ವಿದ್ವಾನ್ । ಯುಯೋಧ್ಯಸ್ಮಜ್ಜುಹುರಾಣಮೇನೋ ಭೂಯಿಷ್ಠಾಂ ತೇ ನಮ ಉಕ್ತಿಂ ವಿಧೇಮ ಸ್ವಾಹಾ । ಆಗ್ನೀಧ್ರೀಯೇ ಅರ್ಧಮಾಜ್ಯಶೇಷಸ್ಯ ಜುಹೋತಿ । ಅಗ್ನಯ ಇದಮ್ । ಗ್ರಾವಣ್ಣೋ ವಾಯವ್ಯಾನಿ ದ್ರೋಣಕಲಶಮಾಗ್ನೀಧ್ರ ಉಪವಾಸಯತಿ । ಬ್ರಹ್ಮಾ ಹುತೇ ಪೂರ್ವೋ ನಿಷ್ಕ್ರಮ್ಯ ಹವಿರ್ಧಾನಸ್ಯ ಪಶ್ಚಿಮದ್ವಾರಿ ತಿಷ್ಠತಿ । ಅಧ್ವರ್ಯುಃ :- ಉತ್ತರೇಣಾಗ್ನೀಧ್ರೀಯಮಾಹವನೀಯಂ ಗತ್ವಾ ಉರು ವಿಷ್ಣೋ ವಿಕ್ರಮಸ್ವೋರು ಕ್ಷಯಾಯ ನಃ ಕೃಧಿ । ಘೃತಂ ಘೃತಯೋನೇ ಪಿಬ ಪ್ರಪ್ರ ಯಜ್ಞಪತಿಂ ತಿರ ಸ್ವಾಹಾ ಇತಿ ಸರ್ವಮಾಜ್ಯಶೇಷಂ ಜುಹೋತಿ । ವಿಷ್ಣವ ಇದಮ್ । ಹುತೇಽಮಾತ್ಯಾಃ ಪ್ರದಕ್ಷಿಣಮಾವೃತ್ಯ ಯಥೇತಮುಪಾವರ್ತಂತೇ । ಸೋಮೋ ಜಿಗಾತಿ ಗಾತುವಿದ್ದೇವಾನಾಮೇತಿ ನಿಷ್ಕೃತಮೃತಸ್ಯ ಯೋನಿಮಾಸದಮ್ ಅಪರಯಾ ದ್ವಾರಾ ಹವಿರ್ಧಾನಂ ರಾಜಾನಂ ಪ್ರಪಾದಯತಿ ಪೂರ್ವಯಾ ಯಜಮಾನಃ ಪ್ರಪದ್ಯತೇ ।</p>
<p>ಹವಿರ್ಧಾನೇ ರಾಜ್ಞಃ ಸ್ಥಾಪನಮ್ :-</p>
<p>ಬ್ರಹ್ಮಾಧ್ವರ್ಯವೇ ರಾಜಾನಂ ಪ್ರದಾಯೋತ್ತರೇಣ ಹವಿರ್ಧಾನಂ ಗತ್ವಾಪರೇಣೋತ್ತವೇದಿಂ ದಕ್ಷಿಣಾ-ತಿಕ್ರಮ್ಯೋಪವಿಶ್ಯಾಗ್ನೀಷೋಮೀಯಸ್ಯಾವಪಾಯಾ ಹೋಮಾದಾಸ್ತೇ । ಅಧ್ವರ್ಯುಃ ಅದಿತ್ಯಾಸ್ಸದೋಽಸಿ ದಕ್ಷಿಣಸ್ಯ ಹವಿರ್ಧಾನಸ್ಯ ನೀಡೇ ಕೃಷ್ಣಾಜಿನಮಾಸ್ತೀರ್ಯ । ಅದಿತ್ಯಾಸ್ಸದ ಆ ಸೀದ ತಸ್ಮಿನ್ರಾಜಾನಮಾಸಾದಯತಿ । ಅಥೈನಂ ಯಜಮಾನೋ ದೇವತಾಭ್ಯಸ್ಸಂಪ್ರಯಚ್ಛತಿ । ಏಷ ವೋ ದೇವಸ್ಸವಿತಸ್ಸೋಮಸ್ತꣳ ರಕ್ಷಧ್ವಂ ಮಾ ವೋ ದಭದೇತತ್ತ್ವꣳ ಸೋಮ ದೇವೋ ದೇವಾನುಪಾಗಾಃ ಅಭಿಮಂತ್ರ್ಯ । ಇದಮಹಂ ಮನುಷ್ಯೋ ಮನುಷ್ಯಾನ್ ಸಹ ಪ್ರಜಯಾ ಸಹ ರಾಯಸ್ಪೋಷೇಣ ಪ್ರದಕ್ಷಿಣಮಾವೃತ್ಯ । ನಮೋ ದೇವೇಭ್ಯಃ ಪ್ರಾಚೀನಮಂಜಲಿಂ ಕರೋತಿ । ಪ್ರಾಚೀನಾವೀತೀ, ಸ್ವಧಾ ಪಿತೃಭ್ಯಃ, ದಕ್ಷಿಣಾಮುಖೋಽಂಜಲಿಂ ಕೃತ್ವಾ । ಯಜ್ಞೋಪವೀತ್ಯಪ ಉಪಸ್ಪೃಶ್ಯ । ಇದಮಹಂ ನಿರ್ವರುಣಸ್ಯ ಪಾಶಾತ್ ಉಪನಿಷ್ಕ್ರಮ್ಯ । ಸ್ವರಭಿ ವ್ಯಖ್ಯಮ್ ಪ್ರಾಙ್ಪ್ರೇಕ್ಷತೇ । ಸುವರಭಿ ವಿಖ್ಯೇಷಮ್ ಸರ್ವಂ ವಿಹಾರಮನುವೀಕ್ಷತೇ । ವೈಶ್ವಾನರಂ ಜ್ಯೋತಿಃ ಆಹವನೀಯಮ್ ।</p>
<p>ದೀಕ್ಷಾವಿಸರ್ಜನಮ್ :-</p>
<p>ಅತ್ರ ಯಜಮಾನೋಽವಾಂತರದೀಕ್ಷಾಂ ವಿಸೃಜತೇ । ದೀಕ್ಷಿತನಿಯಮಲೋಪ ಪ್ರಾಯಶ್ಚಿತ್ತಾನಿ ಕೃತ್ವಾ । ಅಗ್ನೇ ವ್ರತಪತೇ ತ್ವಂ ವ್ರತಾನಾಂ ವ್ರತಪತಿರಸಿ ಯಾ ಮಮ ತನೂಸ್ತ್ವಯ್ಯಭೂದಿಯꣳ ಸಾ ಮಯಿ ಯಾ ತವ ತನೂರ್ಮಯ್ಯಭೂದೇಷಾ ಸಾ ತ್ವಯಿ ಯಥಾಯಥಂ ನೌ ವ್ರತಪತೇ ವ್ರತಿನೋರ್ವ್ರತಾನಿ ಆಹವನೀಯಮುಪತಿಷ್ಠತೇ । ವಿತರಾಂ ಮೇಖಲಾಂ ವಿಸ್ರಂಸತೇ । ವಿತರಾಂ ಮುಷ್ಟೀ ಕರ್ಷತೇ । ಸ್ವಾಹಾ ಯಜ್ಞಂ ಮನಸಾ ಸ್ವಾಹಾ ದ್ಯಾವಾಪೃಥಿವೀಭ್ಯಾಂ, ಸ್ವಾಹೋರೋರಂತರಿಕ್ಷಾತ್, ಸ್ವಾಹಾ ಯಜ್ಞಂ ವಾತಾದಾರಭೇ ಮುಷ್ಟೀ ವಿಸೃಜತೇ । ಸ್ವಾಹಾ ವಾಚಿ ವಾತೇ ವಿಸೃಜೇ ವಾಚಂ ವಿಸೃಜತೇ । ನಿವರ್ತತೇ ವ್ರತಮ್ । ಹವಿಶ್ಶೇಷಾನ್ ಸೋಮಾನ್ ಸುತ್ಯೇಽಹನಿ ಭಕ್ಷಯತಿ । ಆಗ್ನೀಧ್ರಃ - ಉತ್ತರೇಣಾಹವನೀಯಂ ಪ್ರಾಗಗ್ರಮಿಧ್ಮಾಬರ್ಹಿರುಪಸಾದಯತಿ । ದಕ್ಷಿಣಮಿಧ್ಮಮುತ್ತರಂ ಬರ್ಹಿಃ । ಯಜಮಾನಃ :- ಊರ್ಣಾಮೃದು । ಆಧ್ವರ್ಯುಃ :- ಪ್ರೋಕ್ಷಣೀನಾಮಭಿಮಂತ್ರಣಾದಿ ಕರ್ಮ ಪ್ರತಿಪದ್ಯತೇ । ಆಪೋ ದೇವೀರಿತ್ಯಾದಿ । ಸ್ತರಣಕಾಲೇ ಅಪರೇಣೋತ್ತವೇದಿಂ ಬರ್ಹಿಸ್ತೃಣಾತಿ । ಸ್ತರಣಮಂತ್ರೋಽಭ್ಯಾವರ್ತತೇ । ಆಜ್ಯಾನಾಂ ಸಾದನಾದಿ ಪಾಶುಕಂ ಕರ್ಮ ಪ್ರತಿಪದ್ಯತೇ । ಆ ವಪಾಯಾ ಹೋಮಾತ್ ।</p>
<p>ಸ್ರುಚಃ ಆಸಾದನಮ್ :-</p>
<p>[ ತದ್ಯಥಾ = ಆಜ್ಯಾನಾಂ ಸಾದನಕಾಲೇ ಜುಹೂಮಾಸಾದ್ಯ । ಉಪಭೃದಸೀತ್ಯುಪಭೃದ್ವ-ತ್ಪೃಷಧಾನೀಮಾಸಾದಯತಿ । ಅವಾಹಂ ಬಾಧ ಇತಿ ಯಜಮಾನ: । ಋಷಭೌ ಸ್ಥಶ್ಶಾಕ್ವರೌ ಘೃತಾಚೀನಾꣳ ಸೂನೂ ಪ್ರಿಯೇಣ ನಾಮ್ನಾ ಪ್ರಿಯೇ ಸದಸಿ ಸೀದತಂ ಸ್ರುವಸ್ವಧಿತೀ ಯುಗಪದಾಸದಯತಿ । ಸ್ಯೋನೌ ಮೇ ಸೀದತꣳ ಸುಷದೌ ಪೃಥಿವ್ಯಾಂ ಪ್ರಥಯಿ ಪ್ರಜಯಾ ಪಶುಭಿಸ್ಸುವರ್ಗೇ ಲೋಕೇ । ದಿವಿ ಸೀದತಂ ಪೃಥಿವ್ಯಾಮನ್ತರಿಕ್ಷೇಽಹಮುತ್ತರೋ ಭೂಯಾಸಮಧರೇ ಮತ್ಸಪತ್ನಾ: । ಇಮೌ ಸ್ರುವಸ್ವಧಿತೀ ಅಭಿ ಜಿಹೃತೋ ಹೋಮಾಞ್ಚ್ಛತಕ್ಷರೌ ಛಂದಸಾನುಷ್ಟುಭೇನ । ಸರ್ವಾ ಯಜ್ಞಸ್ಯ ಸಮಙ್ತೋ ವಿಷ್ಠಾ ಬಾರ್ಹಸ್ಪತ್ಯೇನ ಶರ್ಮಣಾ ದೈವೇನ । ಇಮೇ ಸ್ಥಾಲ್ಯೌ ಘೃತಸ್ಯ ದಧ್ನ: ಪೂರ್ಣೇ ಅಚ್ಛಿನ್ನಪಯಸೌ ಶತಧಾರಾವುತ್ಸೌ । ಮಾರುತೇನ ಶರ್ಮಣಾ ದೈವ್ಯೇನ । ಏತಾ ಅಸದನ್ನಿತ್ಯಾದಿ । ಅಯಂ ಯಜ್ಞೋ, ಮಮಾಗ್ನೇ ಪಂಚಹೋತೇತ್ಯಾಸನ್ನಾಭಿಮರ್ಶನಮ್ ।</p>
<p>ಯೂಪಸಂಸ್ಕಾರಃ :-</p>
<p>ಅಗ್ರೇಣಾಹವನೀಯಂ ಯೂಪಾವಟಂ ಪರಿಲಿಖತಿ । ಅರ್ಧಮಂತರ್ವೇದ್ಯರ್ಧಂ ಬಹಿರ್ವೇದಿ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಾದದೇಽಭ್ರಿರಸಿ ನಾರಿರಸಿ ಪೂರ್ವವದಭ್ರಿಮಾದಾಯ । ಪರಿಲಿಖಿತꣳ &mdash; ಅಪಿಕೃಂತಾಮಿ ಇತಿ ತ್ರಿಃ ಪರಿಲಿಖ್ಯ ಖನತಿ ಯಥಾಽನಾವಿರುಪರಂ ಭವಿಷ್ಯತಿ । ಅಗ್ರೇಣಾವಟಂ ಪ್ರಾಂಚಂ ಯೂಪಂ ನಿಧಾಯ । ಯತ್ತೇ ಶಿಕ್ವಃ ಪರಾವಧೀತ್ತಕ್ಷಾ ಹಸ್ತೇನ ವಾಸ್ಯಾ । ಆಪಸ್ತತ್ಸರ್ವಂ ಜೀವಲಾಶ್ಶುನ್ಧಂತು ಶುಚಯಶ್ಶುಚಿಂ ಯೂಪಂ ಪ್ರಕ್ಷಾಲ್ಯಾಥೈನಂ ಯವಮತೀಭಿ: ಪ್ರೋಕ್ಷತಿ । ಪೃಥಿವ್ಯೈ ತ್ವಾ ಮೂಲಮ್ । ಅಂತರಿಕ್ಷಾಯ ತ್ವಾ ಮಧ್ಯಮ್ । ದಿವೇ ತ್ವಾ ಅಗ್ರಮ್ । ಶುನ್ಧತಾಂ ಲೋಕ: ಪಿತೃಷದನ: ಪ್ರಾಚೀನಾವೀತೀ ಪ್ರೋಕ್ಷಣೀ ಶೇಷಮವಟೇಽವನೀಯ ಯಜ್ಞೋಪವೀತ್ಯಪ ಉಪಸ್ಪೃಶ್ಯ । ಯವೋಽಸಿ ಯವಯಾಸ್ಮದ್ದ್ವೇಷೋ ಯವಯಾರಾತೀಃ ಯವಮವಾಸ್ಯ । ಪಿತೃಣಾꣳ ಸದನಮಸಿ ಪ್ರಾಚೀನಾವೀತೀ ಅವಾಚೀನಾಗ್ರೇಣ ಬರ್ಹಿಷಾ-ವಸ್ತೀರ್ಯ ಯಜ್ಞೋಪವೀತ್ಯಪ ಉಪಸ್ಪೃಶ್ಯ । ಸ್ವಾವೇಶೋಽಸ್ಯಗ್ರೇಗಾ ನೇತೃಣಾಂ ವನಸ್ಪತಿರಧಿ ತ್ವಾ ಸ್ಥಾಸ್ಯತಿ ತಸ್ಯ ವಿತ್ತಾತ್ ಪ್ರಥಮ ಪರಾಪಾತಿನꣳ ಶಕಲಮಾವಸ್ಯ । ಘೃತೇನ ದ್ಯಾವಾಪೃಥಿವೀ ಆ ಪೃಣೇಥಾಗ್ ಸ್ವಾಹಾ । ದ್ಯಾವಾಪೃಥಿವೀಭ್ಯಾಮಿದಮ್ । ಸ್ರುವೇಣ ಶಕಲೇ ಹುತ್ವಾ ।</p>
<p>ಯೂಪಾಂಜನಮ್ :-</p>
<p>ಯೂಪಾಯಾಜ್ಯಮಾನಾಯಾನುಬ್ರೂ೩ಹಿ ಇತಿ ಸಂಪ್ರೇಷ್ಯತಿ । ಅಥೈನಮಸಂಸ್ಕೃತೇನಾಜ್ಯೇನ ಯಜಮಾನೋ-</p>
<p>ಽಗ್ರತಶ್ಶಕಲೇನಾನಕ್ತಿ । ಅಧ್ವರ್ಯುಃ - ಐಂದ್ರಮಸಿ ಸಂಸ್ಕೃತಾಜ್ಯೇನ ಚಷಾಲಮಙ್ಕ್ತ್ವಾ । ಸುಪಿಪ್ಪಲಾಭ್ಯ-ಸ್ತ್ವೌಷಧೀಭ್ಯ: ಪ್ರತಿಮುಚ್ಯ । ದೇವಸ್ತ್ವಾ ಸವಿತಾ ಮಧ್ವಾನಕ್ತು ಸ್ರುವೇಣ ಸಂತತಮವಿಚ್ಛಿನ್ದನ್ನಗ್ನಿಷ್ಠಾ-ಮಶ್ರಿಮನಕ್ತ್ಯೋಪರಾತ್ । ಸರ್ವತೋ ಯೂಪಂ ಸಂಮೃಶತಿ । ರಶನಾದೇಶೇ ತ್ರಿಃ । ಅಞ್ಜನಾದಿ ಯೂಪಂ ಯಜಮಾನೋ ನೋತ್ಸೃಜತ್ಯಾ ಪರಿವ್ಯಯಣಾತ್ ।</p>
<p>ಯೂಪೋಚ್ಛ್ರಯಣಂ, ಪ್ರತಿಷ್ಠಾಪನಂ ಚ :-</p>
<p>ಯೂಪಾಯೋಚ್ಛ್ರೀಯಮಾಣಾಯಾನುಬ್ರೂ೩ಹಿ ಇತಿ ಸಂಪ್ರೇಷ್ಯತಿ । ಉದ್ದಿವಗ್ಗ್ ಸ್ತಭಾನಾಂತರಿಕ್ಷಂ ಪೃಣ ಪೃಥಿವೀಮುಪರೇಣ ದೃꣳಹ ಉಚ್ಛ್ರಯತಿ । ತೇ ತೇ ಧಾಮಾನ್ಯುಷ್ಮಸೀ ಗಮಧ್ಯೇ ಗಾವೋ ಯತ್ರ ಭೂರಿಶೃಂಗಾ ಅಯಾಸಃ । ಅತ್ರಾಹ ತದುರುಗಾಯಸ್ಯ ವಿಷ್ಣೋಃ ಪರಮಂ ಪದಮವಭಾತಿ ಭೂರೇಃ ಅವಟೇಽವದಧಾತಿ । ವಿಷ್ಣೋಃ ಕರ್ಮಾಣಿ ಪಶ್ಯತ ಯತೋ ವ್ರತಾನಿ ಪಸ್ಪಶೇ । ಇಂದ್ರಸ್ಯ ಯುಜ್ಯಸ್ಸಖಾ ॥ ತದ್ವಿಷ್ಣೋಃ ಪರಮಂ ಪದꣳ ಸದಾ ಪಶ್ಯಂತಿ ಸೂರಯಃ । ದಿವೀವ ಚಕ್ಷುರಾತತಮ್ ದ್ವಾಭ್ಯಾಮಾಹವನೀಯೇನಾಗ್ನಿಷ್ಠಾಂ ಸಂಮಿನೋತಿ । ಬ್ರಹ್ಮವನಿಂ ತ್ವಾ ಕ್ಷತ್ರವನಿꣳ ಸುಪ್ರಜಾವನಿꣳ ರಾಯಸ್ಪೋಷವನಿಂ ಪರ್ಯೂಹಾಮಿ ಪ್ರದಕ್ಷಿಣಂ ಪಾಂಸುಭಿಃ ಪರ್ಯೂಹ್ಯ । ಬ್ರಹ್ಮ ದೃꣳಹ ಕ್ಷತ್ರಂ ದೃꣳಹ ಪ್ರಜಾಂ ದೃꣳಹ ರಾಯಸ್ಪೋಷಂ ದೃꣳಹ ಮೈತ್ರಾವರುಣದಂಡೇನ ಸಮಂ ಭೂಮಿಂ ಪರಿದೃꣳಹಣಂ ಕೃತ್ವಾ । ಉನ್ನಂಭಯ ಪೃಥಿವೀಂ ಭಿನ್ಧೀದಂ ದಿವ್ಯಂ ನಭಃ । ಉದ್ನೋ ದಿವ್ಯಸ್ಯ ನೋ ದೇಹೀಶಾನೋ ವಿ ಸೃಜಾ ದೃತಿಮ್ ಅದ್ಭಿಃ ಪರಿಷಿಂಚತಿ ।</p>
<p>ಯೂಪಪರಿವ್ಯಯಣಮ್ :-</p>
<p>ದರ್ಭಮಯ್ಯೌರಶನೇ ಭವತೋ ದ್ವಿಗುಣಾ ದ್ವಿವ್ವ್ಯಾಯಾಮ ಪಶುರಶನಾ ತ್ರಿಗುಣಾ ತ್ರಿವ್ವ್ಯಾಯಾಮಾ ಯೂಪಸ್ಯ । ದೇವಸ್ಯ ತ್ವಾ &mdash; ಆ ದದೇ ಯೂಪರಶನಾಮಾದಾಯ । ವಿಷ್ಣೋಃ ಕರ್ಮಾಣಿ ಪಶ್ಯತ ಯತೋ ವ್ರತಾನಿ ಪಸ್ಪಶೇ । ಇಂದ್ರಸ್ಯ ಯುಜ್ಯಸ್ಸಖಾ ಸರಶನೇನ ಪಾಣಿನಾ ಯೂಪಮುನ್ಮಾರ್ಷ್ಟಿ । ತದ್ವಿಷ್ಣೋಃ ಪರಮಂ ಪದꣳ ಸದಾ ಪಶ್ಯಂತಿ ಸೂರಯಃ । ದಿವೀವ ಚಕ್ಷುರಾತತಮ್ ಇತ್ಯಗ್ರಂ ಪ್ರೇಕ್ಷತೇ । ಯೂಪಾಯ ಪರಿವೀಯಮಾಣಾಯಾನುಬ್ರೂ೩ಹಿ ಸಂಪ್ರೇಷ್ಯತಿ । ಪರಿವೀರಸಿ ಪರಿ ತ್ವಾ ದೈವೀರ್ವಿಶೋ ವ್ಯಯತಾಂ ಪರೀಮꣳ ರಾಯಸ್ಪೋಷೋ ಯಜಮಾನಂ ಮನುಷ್ಯಾಃ ನಾಭಿದಘ್ನೇ ರಶನಯಾ ತ್ರಿಃ ಪ್ರದಕ್ಷಿಣಂ ಯೂಪಂ ಪರಿವ್ಯಯತಿ । ಮಧ್ಯ ದೇಶೇ ವಾ । ಆನ್ತಂ ತಸ್ಯಪ್ರವೇಷ್ಟ್ಯ । ಅಣಿಮತಿ ಸ್ಥವಿಮತ್ಪ್ರವೀಯ । ದಿವಸ್ಸೂನುರಸಿ ಸ್ವರುಮಾದಾಯ । ಅಂತರಿಕ್ಷಸ್ಯ ತ್ವಾ ಸಾನಾವಗೂಹಾಮಿ ಉತ್ತರೇಣಾಗ್ನಿಷ್ಠಾಂ ಮಧ್ಯಮೇ ರಶನಾಗುಣೇಽ-</p>
<p>ವಗೂಹತಿ ।</p>
<p>ಪಶುಸಂಸ್ಕಾರಃ :-</p>
<p>ಪಶುಂ ಸ್ನಪಯಂತ್ಯಧ್ವರ್ಯುಬ್ರಹ್ಮಯಜಮಾನಾಃ೧ । ಯದ್ಯಂಗಹೀನಸ್ಸ್ಯಾದಂಗತೋ ವಾ ವಿರುಜ್ಯೇತ । ಅಥೈಕೇಷಾಂ ವೈಷ್ಣವೀಮಾಗ್ನಾವೈಷ್ಣವೀಂ ಸಾರಸ್ವತೀಂ ಬಾರ್ಹಸ್ಪತ್ಯಾಮಿತಿ ಚ ಹುತ್ವಾ ಪ್ರಯೋಜಯೇತ್ । ಇದಂ ವಿಷ್ಣುರ್ವಿಚಕ್ರಮೇ ತ್ರೇಧಾ ನಿ ದಧೇ ಪದಮ್ । ಸಮೂಢಮಸ್ಯ ಪಾꣳಸುರೇ ಸ್ವಾಹಾ । ವಿಷ್ಣವ ಇದಮ್ । ಅಗ್ನಾವಿಷ್ಣೂ ಸಜೋಷಸೇಮಾ ವರ್ಧಂತು ವಾಂ ಗಿರಃ । ದ್ಯುಮ್ನೈರ್ವಾಜೇಭಿರಾಗತಗ್ಗ್ ಸ್ವಾಹಾ । ಅಗ್ನಾವಿಷ್ಣುಭ್ಯಾಮಿದಮ್ । ಪ್ರ ಣೋ ದೇವೀ ಸರಸ್ವತೀ ವಾಜೇಭಿರ್ವಾಜಿನೀವತೀ । ಧೀನಾಮ-ವಿತ್ರ್ಯವತು ಸ್ವಾಹಾ । ಸರಸ್ವತ್ಯಾ ಇದಮ್ । ಬೃಹಸ್ಪತೇ ಅತಿ ಯದರ್ಯ್ಯೋ ಅರ್ಹಾದ್ದ್ಯುಮದ್ವಿಭಾತಿ ಕ್ರತುಮಜ್ಜನೇಷು । ಯದ್ದೀದಯಚ್ಛವಸರ್ತ ಪ್ರಜಾತ ತದಸ್ಮಾಸು ದ್ರವಿಣಂ ಧೇಹಿ ಚಿತ್ರಗ್ಗ್ ಸ್ವಾಹಾ । ಬೃಹಸ್ಪತಯ ಇದಮ್ । ಭೂರ್ಭೂವಸ್ಸುವಸ್ಸ್ವಾಹಾ । ಪ್ರಜಾಪತಯ ಇದಮ್ ।</p>
<p>ಪಶೋರುಪಾಕರಣಮ್ :-</p>
<p>ಇಷೇ ತ್ವಾ । ಇಷೇ ತ್ವಾ ಬರ್ಹಿಷೀ ಆದತ್ತೇ । ಉಪವೀರಸಿ ಪ್ಲಕ್ಷಶಾಖಾಮ್ । ಬರ್ಹಿರ್ಭ್ಯಾಂ ಪ್ಲಕ್ಷಶಾಖಯಾ ಚ ಪುರಸ್ತಾತ್ಪ್ರತ್ಯಂಚಂ ಪಶುಮುಪಸ್ಪೃಶನ್ನುಪಾಕರೋತಿ । ಉಪೋ ದೇವಾನ್ದೈವೀರ್ವಿಶ: ಪ್ರಾಗುರ್ವಹ್ನೀರುಶಿಜೋ ಬೃಹಸ್ಪತೇ ಧಾರಯಾ ವಸೂನಿ ಹವ್ಯಾ ತೇ ಸ್ವದಂತಾಂ ದೇವ ತ್ವಷ್ಟರ್ವಸುರಣ್ವ ರೇವತೀ ರಮಧ್ವಮ್ ॥ ಪ್ರಜಾಪತೇರ್ಜಾಯಮಾನಾ: ಪ್ರಜಾ ಜಾತಾಶ್ಚ ಯಾ ಇಮಾ: । ತಸ್ಮೈ ಪ್ರತಿ ಪ್ರವೇದಯ ಚಿಕಿತ್ವಾꣳ ಅನುಮನ್ಯತಾಮ್ । ಇಮಂ ಪಶುಂ ಪಶುಪತೇ ತೇ ಅದ್ಯ ಬಧ್ನಾಮ್ಯಗ್ನೇ ಸುಕೃತಸ್ಯ ಮಧ್ಯೇ ॥ ಅನು ಮನ್ಯಸ್ವ ಸುಯಜಾ ಯಜಾಮ ಜುಷ್ಟಂ ದೇವಾನಾಮಿದಮಸ್ತು ಹವ್ಯಮಗ್ನೀ-ಷೋಮಾಭ್ಯಾಂ ತ್ವಾ ಜುಷ್ಟಮುಪಾಕರೋಮಿ ಪಂಚಕೃತ್ವೋ ದೇವತೋಪದೇಶನಂ, ಉಪಾಕರಣೇ ನಿಯೋಜನೇ ಪ್ರೋಕ್ಷಣೇ ವಪಾಯಾ ಉದ್ಧರಣೇ ಹೃದಯಸ್ಯಾಭಿಘಾರಣೇ ಇತಿ । ಪ್ರಜ್ಞಾತೇ ಬರ್ಹಿಷೀ ನಿಧಾಯ । ಉಪಾಕೃತ್ಯ ಪಂಚ ಜುಹೋತಿ । ಪ್ರಜಾನನ್ತ: ಪ್ರತಿಗೃಹ್ಣಂತಿ ಪೂರ್ವೇ ಪ್ರಾಣಮಂಗೇಭ್ಯಃ ಪರ್ಯಾ-ಚರಂತಮ್ । ಸುವರ್ಗಂ ಯಾಹಿ ಪಥಿಭಿರ್ದೇವಯಾನೈರೋಷಧೀಷು ಪ್ರತಿತಿಷ್ಠಾ ಶರೀರೈಸ್ಸ್ವಾಹಾ । ಪಶವ ಇದಮ್ । ಯೇಷಾಮಿಶೇ ಪಶುಪತಿಃ ಪಶೂನಾಂ ಚತುಷ್ಪದಾಮುತ ಚ ದ್ವಿಪದಾಮ್ । ನಿಷ್ಕ್ರೀತೋಽ-ಯಂ ಯಜ್ಞಿಯಂ ಭಾಗಮೇತು ರಾಯಸ್ಪೋಷಾ ಯಜಮಾನಸ್ಯ ಸಂತು ಸ್ವಾಹಾ । ಪಶುಪತಯ ಇದಮ್ । ಯೇ ಬಧ್ಯಮಾನಮನು ಬಧ್ಯಮಾನಾ ಅಭೈಕ್ಷಂತ ಮನಸಾ ಚಕ್ಷುಷಾ ಚ । ಅಗ್ನಿಸ್ತಾꣳ ಅಗ್ರೇ ಪ್ರಮುಮೋಕ್ತು ದೇವಃ ಪ್ರಜಾಪತಿಃ ಪ್ರಜಯಾ ಸಂವಿದಾನಸ್ಸ್ವಾಹಾ । ಅಗ್ನಯ ಇದಮ್ । ಯ ಅರಣ್ಯಾಃ ಪಶವೋ ವಿಶ್ವರೂಪಾ ವಿರೂಪಾಃ ಸಂತೋ ಬಹುಧೈಕರೂಪಾಃ । ವಾಯುಸ್ತಾꣳ ಅಗ್ರೇ ಪ್ರಮುಮೋಕ್ತು ದೇವಃ ಪ್ರಜಾಪತಿಃ ಪ್ರಜಯಾ ಸಂವಿದಾನಸ್ಸ್ವಾಹಾ । ವಾಯವ ಇದಮ್ । ಪ್ರಮುಂಚಮಾನಾ ಭುವನಸ್ಯ ರೇತೋ ಗಾತುಂ ಧತ್ತ ಯಜಮಾನಾಯ ದೇವಾಃ । ಉಪಾಕೃತꣳ ಶಶಮಾನಂ ಯದಸ್ಥಾಜ್ಜೀವಂ ದೇವಾನಾಮಪ್ಯೇತು ಪಾಥಸ್ಸ್ವಾಹಾ । ದೇವೇಭ್ಯ ಇದಮ್ । ಪಂಚ ಹುತ್ವಾಗ್ನಿಂ ಮಂಥತಿ ।</p>
<p>ಅಗ್ನಿಮಂಥನಮ್ :-</p>
<p>ಅಗ್ನೇರ್ಜನಿತ್ರಮಸಿ ಅಧಿಮಂಥನಶಕಲಂ ನಿದಧಾತಿ । ವೃಷಣೌ ಸ್ಥ: ಪ್ರಾಂಚೌ ದರ್ಭೌ । ಉರ್ವಶ್ಯಸಿ ಅಧರಾರಣಿಮಾದತ್ತೇ । ಪುರೂರವಾಃ ಉತ್ತರಾರಣಿಮ್ । ದೇವೋ ವಾꣳ ಸವಿತಾ ಮಧ್ವಾನಕ್ತು ಆಜ್ಯಸ್ಥಾಲ್ಯಾ ಬಿಲೇ ಅಂಕ್ತ್ವಾ । ಘೃತೇನಾಕ್ತೇ ವೃಷಣಂ ದಧಾಥಾಮ್ ಉಭೇ ಅಭಿಮಂತ್ರ್ಯ । ಆಯುರಸಿ ಸಮವಧಾಯ್ । ಅಗ್ನಯೇ ಮಥ್ಯಮಾನಾಯಾನುಬ್ರೂ೩ಹಿ ಇತಿ ಸಂಪ್ರೇಷ್ಯತಿ । ಪ್ರಥಮಾಯಾಂ ತ್ರಿರನೂಕ್ತಾಯಾಂ ತ್ರಿಃ ಪ್ರದಕ್ಷಿಣಮಗ್ನಿಂ ಮಂಥತಿ । ಗಾಯತ್ರಂ ಛಂದೋಽನು ಪ್ರ ಜಾಯಸ್ವ ಪ್ರಥಮಮ್ । ತ್ರೈಷ್ಟುಭಂ ಛಂದೋಽನು ಪ್ರ ಜಾಯಸ್ವ ದ್ವಿತೀಯಮ್ । ಜಾಗತಂ ಛಂದೋಽನು ಪ್ರ ಜಾಯಸ್ವ ತೃತೀಯಮ್ । ತತೋ ಯಥಾ ಪ್ರಾಶು ಮಂಥತಿ । ಜಾತಾಯಾನುಬ್ರೂ೩ಹಿ ಜಾತೇ ಸಂಪ್ರೇಷ್ಯತಿ । ಪ್ರಹ್ರಿಯಮಾಣಾಯಾನುಽ-ಬ್ರೂ೩ಹಿ ಪ್ರಹರನ್ ಸಂಪ್ರೇಷ್ಯತಿ । ಭವತಂ ನಸ್ಸಮನಸೌ ಸಮೋಕಸಾವರೇಪಸೌ । ಮಾ ಯಜ್ಞꣳ ಹಿꣳಸಿಷ್ಟಂ ಮಾ ಯಜ್ಞಪತಿಂ ಜಾತವೇದಸೌ ಶಿವೌ ಭವತಮದ್ಯ ನಃ ಅಗ್ರೇಣೋತ್ತರಂ ಪರಿಧಿಮಾಹವನೀಯೇ ಪ್ರಹರತಿ ಸಂಧಿನಾ ವಾ । ಅಗ್ನಾವಗ್ನಿಶ್ಚರತಿ ಪ್ರವಿಷ್ಟ ಋಷೀಣಾಂ ಪುತ್ರೋ ಅಧಿ ರಾಜ ಏಷಃ । ಸ್ವಾಹಾಕೃತ್ಯ ಬ್ರಹ್ಮಣಾ ತೇ ಜುಹೋಮಿ ಮಾ ದೇವಾನಾಂ ಮಿಥುಯಾ ಕರ್ಭಾಗಧೇಯಗ್ಗ್ ಸ್ವಾಹಾ । ಪ್ರವಿಷ್ಟಾಯಾಗ್ನಯ ಇದಮ್ । ಪ್ರಹೃತ್ಯ ಸ್ರುವೇಣಾಭಿ ಜುಹೋತಿ ।</p>
<p>ಪಶೋಃ ನಿಯೋಗಃ :-</p>
<p>ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಾದದೇ ಪಶುರಶನಾಮಾದಾಯ । ಪಶೋರ್ದಕ್ಷಿಣೇ ಬಾಹೌ ಪರಿವೀಯೋರ್ಧ್ವಮುತ್ಕೃಷ್ಯ೧ । ಋತಸ್ಯ ತ್ವಾ ದೇವ ಹವಿ: ಪಾಶೇನಾರಭೇ ದಕ್ಷಿಣೇಽರ್ಧೇ ಶಿರಸಿ ಪಾಶೇನಾಕ್ಷ್ಣಯಾ ಪ್ರತಿಮುಚ್ಯ । ಧರ್ಷಾ ಮಾನುಷಾನಗ್ನೀಷೋಮಾಭ್ಯಾಂ ತ್ವಾ ಜುಷ್ಟಂ ನಿಯುನಜ್ಮಿ ಉತ್ತರತೋ ಯೂಪಸ್ಯ ನಿಯುನಕ್ತಿ । ಅದ್ಭ್ಯಸ್ತೌಷಧೀಭ್ಯಃ ಪ್ರೋಕ್ಷಾಮ್ಯಗ್ನೀಷೋಮಾಭ್ಯಾಂ ತ್ವಾ ಜುಷ್ಟಂ ಪ್ರೋಕ್ಷಾಮಿ ಪ್ರೋಕ್ಷತಿ । ಅಪಾಂ ಪೇರುರಸಿ ಪಾಯಯತಿ । ಸ್ವಾತ್ತಂ ಚಿತ್ಸದೇವꣳ ಹವ್ಯಮಾಪೋ ದೇವೀಸ್ಸ್ವದತೈನಮ್ ಉಪರಿಷ್ಟಾದಧಸ್ತಾತ್ಸರ್ವತಶ್ಚ ಪ್ರೋಕ್ಷ್ಯ ವೇದಂ ನಿಧಾಯ ಸಾಮಿಧೇನೀಭ್ಯಃ ಪ್ರತಿಪದ್ಯತೇ । ಅಯಂ ವೇದ ಇತ್ಯಾದಿ । ಸ್ರುಚ್ಯಮಾಘಾರ್ಯ ಪ್ರತ್ಯಾಕ್ರಮ್ಯ ಜುಹ್ವಾ ಪಶುಂ ಸಮನಕ್ತಿ । ಸಂ ತೇ ಪ್ರಾಣೋ ವಾಯುನಾ ಗಚ್ಛತಾಮ್ ಶಿರಸಿ । ಸಂ ಯಜತ್ರೈರಂಗಾನಿ ದ್ವಿಃ ಅಂಸೋಚ್ಚಲಯೋಃ । ಸಂ ಯಜ್ಞಪತಿರಾಶಿಷಾ ಶ್ರೋಣ್ಯಾಮ್ । ಮಖಸ್ಯ ಶಿರೋಽಸೀತಿ ಧ್ರುವಾಸಮಂಜನಾದಿ ಕರ್ಮ ಪ್ರತಿಪದ್ಯತೇ । ಮಹಾವೇದ್ಯಾ ಉತ್ತರತೋ ಬಹಿಸ್ಸ್ಥಿತೌ ಕ ಇದಮಧ್ವರ್ಯುರಿತ್ಯಾದಿ ।</p>
<p>ಪ್ರವರಃ :-</p>
<p>ದೈವಂ ಚ ಮಾನುಷಂ ಚ ಹೋತಾರೌ ವೃತ್ವಾ ಪುನರಾಶ್ರಾವ್ಯ ಮೈತ್ರಾವರುಣಂ ಪ್ರವೃಣೀತೇ । ಮಿತ್ರಾವರುಣೌ ಪ್ರಶಾಸ್ತಾರೌ ಪ್ರಶಾಸ್ತ್ರಾತ್ ಅಮುಕ ಶರ್ಮಾ ಮಾನುಷಃ ।</p>
<p>ಪ್ರಯಾಜಾಃ :-</p>
<p>ದಿವಾಃ ಪ್ರಯಾಜೈಃ ಪ್ರಚರ್ಯ ಅಸ್ತಂಯಂತಂ ಅನೂಯಾಜೈಃ ಉಪಾಸತೇ । ಘೃತವತಿ ಶಬ್ದೇ ಜುಹೂಪಭೃತಾವಾದಾಯ ತಿಷ್ಠತಿ ಪಶಾವೇಕಾದಶ ಪ್ರಯಾಜಾನ್ ಯಜತಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಮಿದ್ಭ್ಯಃ ಪ್ರೇಷ್ಯ ಪ್ರಥಮꣳ ಸಂಪ್ರೇಷ್ಯತಿ । ಪ್ರೇಷ್ಯ ಪ್ರೇಷ್ಯ ಇತೀತರಾನ್ । ಚತುರ್ಥಾಷ್ಟಮಯೋಃ ಪ್ರತಿಸಮಾನೀಯ, ದಶೇಷ್ಟ್ವೈಕಾದಶಾಯಾಜ್ಯಮವಶಿನಷ್ಟಿ । ತಾನ್ಯಜಮಾನಃ ಪ್ರಾಕೃತೈರಾದಿತಶ್ಚತುರ್ಭಿಶ್ಚಚತುರೋಽನುಮಂತ್ರ್ಯ ಚತುರ್ಥಸ್ಯಾನುಮಂತ್ರಣೇನ ದುರಃ ಪ್ರಭೃತೀನ್ಸ್ತ್ರೀನ್ । ಉತ್ತಮೇನ ಶೇಷಮ್ । ಅಧ್ವರ್ಯು: - ಪ್ರತ್ಯಾಕ್ರಮ್ಯ ಜುಹ್ವಾ ಸ್ವರುಸ್ವಧಿತೀ ಅನಕ್ತಿ । ತ್ರಿಸ್ಸ್ವರುಂ ಸಕೃತ್ಸ್ವಧಿತೇರನ್ಯತರಾಂ ಧಾರಾಮ್ । ಸ್ವರುಮನ್ತರ್ಧಾಯ ಸ್ವಧಿತಿನಾ ಪಶುಂ ಸಮನಕ್ತಿ । ಘೃತೇನಾಕ್ತೌ ಪಶುಂ ತ್ರಾಯೇಥಾಮ್ ಶಿರಸಿ । ನ ವಾ ಸ್ವಧಿತಿನಾ ಸ್ವರುಣೈವ । ಘೃತೇನಾಕ್ತಃ ಪಶುಂ ತ್ರಾಯಸ್ವ ಇತ್ಯುಪದೇಶಮತಮ್ । ಅಕ್ತಯಾ ಧಾರಯಾ ಶೃತಸ್ಯಾವದ್ಯತಿ । ಪಶುಮಿತರಯಾ ವಿಶಾಸ್ತಿ । ಶಮಿತ್ರೇ ಸ್ವಧಿತಿಂ ಪ್ರಯಚ್ಛನ್ನಾಹ ಶಮಿತರೇಷಾ ತೇಽಶ್ರಿಸ್ಸ್ಪಷ್ಟಾಽಸ್ತು । ಪುನಸ್ಸ್ವರುಮವಗೂಹ್ಯ ಆಯತನೇ ಸ್ರುಚೌ ಸಾದಯಿತ್ವಾ ।</p>
<p>ಪರ್ಯಗ್ನಿಕರಣಮ್ :-</p>
<p>ಪರ್ಯಗ್ನಯೇ ಕ್ರಿಯಮಾಣಾಯಾನುಬ್ರೂ೩ಹಿ ಸಂಪ್ರೇಷ್ಯತಿ । ಆಹವನೀಯಾದುಲ್ಮುಕಮಾದಾಯಾಗ್ನೀಧ್ರಃ ಪರಿ ವಾಜಪತಿ: ಕವಿರಗ್ನಿರ್ಹವ್ಯಾನ್ಯಕ್ರಮೀತ್ । ದಧದ್ರತ್ನಾನಿ ದಾಶುಷೇ ತ್ರಿಃ ಪ್ರದಕ್ಷಿಣಂ ಪರ್ಯಗ್ನಿ ಕರೋತಿ ಪಶುಮ್ । ಯೂಪಮಾಹವನೀಯಂ ಶಾಮಿತ್ರದೇಶಂ ಚಾತ್ವಾಲಮ್ । ಆಜ್ಯಾನಿ ಚೇತ್ಯೇಕೇ । ಅಧ್ವರ್ಯುಃ - ಪರ್ಯಗ್ನೌ ಕ್ರಿಯಮಾಣೇಽಪಾವ್ಯಾನಿ ಜುಹೋತಿ । ಪ್ರಜಾನಂತಃ &mdash; ಶರೀರೈಸ್ಸ್ವಾಹಾ । ಪಶವ ಇದಮ್ । ಪಶುಪತೇಃ ಪಶವೋ ವಿರೂಪಾಸ್ಸದೃಶಾ ಉತ । ತೇಷಾಂ ಯಂ ವವ್ರಿರೇ ದೇವಾಸ್ತಗ್ಗ್ ಸ್ವರಾಡನು-ಮನ್ಯತಾಗ್ ಸ್ವಾಹಾ । ಪಶುಪತಯ ಇದಮ್ । ಆಗ್ನೀಧ್ರಃ ಪ್ರತ್ಯಪಿಸೃಜ್ಯೋಲ್ಮುಕಂ ತ್ರಿಃ ಪ್ರತಿಪರ್ಯೇತಿ । ಯೇ ಬಧ್ಯಮಾನಮನು &mdash; ಸಂವಿದಾನಸ್ಸ್ವಾಹಾ । ಅಗ್ನಯ ಇದಮ್ । ಪ್ರಮುಚ್ಯಮಾನೇ । ಪ್ರಮುಂಚಮಾನಾ</p>
<p>&mdash; ಪಾಥಸ್ಸ್ವಾಹಾ । ದೇವೇಭ್ಯ ಇದಮ್ । ಪ್ರಣೀಯಮಾನೇ೧ ।</p>
<p>ಸಂಜ್ಞಪನಾರ್ಥಂ ಪಶೋಃ ಹರಣಮ್ :-</p>
<p>ರೇವತೀರ್ಯಜ್ಞಪತಿಂ ಪ್ರಿಯಧಾ ವಿಶತ ವಪಾಶ್ರಪಣೀಭ್ಯಾಂ ಪಶುಮನ್ವಾರಭೇತೇಽಧ್ವರ್ಯುಯಜಮಾನಶ್ಚ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ ಉಪಪ್ರೇಷ್ಯ ಹೋತರ್ಹವ್ಯಾ ದೇವೇಭ್ಯಃ । ಪ್ರಾಸ್ಮಾ ಅಗ್ನಿಮಿತಿ ಹೋತುರಭಿಜ್ಞಾಯಾಗ್ನೀಧ್ರಃ ಪ್ರಾಜಹಿತಾದಗ್ನಿಮಾಹೃತ್ಯ ದಕ್ಷಿಣಯಾ ದ್ವಾರಾ ನಿರ್ಹೃತ್ಯ ದಕ್ಷಿಣೇನ ಮಾರ್ಜಾಲೀಯಂ ಧಿಷ್ಣಿಯಂ ನೀತ್ವಾ ಅಂತರಾ ಯೂಪಮಾಹವನೀಯಂ ಚೋತ್ತರತೋ ಹೃತ್ವಾ ಪೃಥಗಾಹವನೀಯಾದುಲ್ಮುಕಮಾದಾಯ ಪೂರ್ವಃ ಪ್ರತಿಪದ್ಯತೇ । ಶಮಿತಾ ಪಶುಂ ನಯತಿ ।</p>
<p>ಪ್ರಣೀಯಮನೇ ಶ್ರಪಣಾರ್ಥ ವಹ್ನಿಂ ದೈಕ್ಷೇ ಪಶೌ ಪ್ರಾಜಹಿತಾದ್ಗೃಹೀತ್ವಾ ।</p>
<p>ದ್ವಾರೈವ ತಂ ದಕ್ಷಿಣಯಾತಿಹೃತ್ಯ ಮಾರ್ಜಾಲದೇಶಸ್ಯ ತು ದಕ್ಷಿಣೇನ ।</p>
<p>ಯೂಪಸ್ಯ ಪಶ್ಚಾತ್ ಪುರತಃ ಪಶೋಶ್ಚ ಸ್ಯಾದುಲ್ಮುಕಂ ಚಾಹವನೀಯತಃ ಪೃಥಕ್ ॥</p>
<p>ಉರೋ ಅಂತರಿಕ್ಷ ಸಜೂರ್ದೇವೇನ ವಾತೇನಾಸ್ಯ ಹವಿಷಸ್ತ್ಮನಾ ಯಜ ಸಮಸ್ಯ ತನುವಾ ಭವ ವರ್ಷೀಯೋ ವರ್ಷೀಯಸಿ ಯಜ್ಞೇ ಯಜ್ಞಪತಿಂ ಧಾಃ ಅಂತರಾ ಚಾತ್ವಾಲೋತ್ಕರಾವುದಂಚಂ ಪಶುಂ ನಯಂತಿ ಅಧ್ವರ್ಯುಯಜಮಾನಾಗ್ನೀಧ್ರಶಮಿತಾರಃ । ನಾನಾ ಪ್ರಾಣೋ ಯಜಮಾನಸ್ಯ ಪಶುನಾ ಯಜ್ಞೋ ದೇವೇಭಿಸ್ಸಹ ದೇವಯಾನಃ । ಜೀವಂ ದೇವಾನಾಮಪ್ಯೇತು ಪಾಥಸ್ಸತ್ಯಾಸ್ಸಂತು ಯಜಮಾನಸ್ಯ ಕಾಮಾಃ ಅಧ್ವರ್ಯುರ್ಜಪತಿ । ಊವಧ್ಯಗೂಹಂ ಪಾರ್ಥಿವಂ ಖನತಾದಿತಿ ಹೋತುಭಿರಭಿಜ್ಞಾಯೋವಧ್ಯಗೋಹಂ ಖನತಿ । ಉತ್ತರೇಣ ಪಶುಮುಲ್ಮುಕಂ ನಿದಧಾತಿ । ಸ ಶಾಮಿತ್ರಃ । ತಂ ದಕ್ಷಿಣೇನ ಪ್ರತ್ಯಂಚಂ ಪಶುಮವಸ್ಥಾಪ್ಯ ।</p>
<p>ಸಂಜ್ಞಪನಮ್ :-</p>
<p>ಪೃಥಿವ್ಯಾಸ್ಸಂಪೃಚಃ ಪಾಹಿ ತಸ್ಯಾಧಸ್ತಾತ್ ಬರ್ಹಿರುಪಾಸ್ಯತ್ಯುಪಾಕರಣಯೋರನ್ಯತರತ್ । ತಸ್ಮಿನ್ಥ್ಸಂ-ಜ್ಞಪಯಂತಿ ಪ್ರತ್ಯಕ್ಶಿರಸಮುದೀಚೀನಪಾದಮ್ । ಅಮಾಯುಂ ಕೃಣ್ವನ್ತಂ ಸಂಜ್ಞಪಯತ ಇತ್ಯುಕ್ತ್ವಾ ಪರಾಙಾ-ವರ್ತತೇಽಧ್ವರ್ಯುಃ । ಸ್ವರ್ವಿದಸಿ ಸರ್ವಿತ್ತ್ವಾ ಸ್ವರಿಹಿ ಸ್ವರ್ಮಹ್ಯಗ್ಗ್ ಸ್ವಃ ಪಶುಭ್ಯೋ ಲೋಕವಿದಸಿ ಲೋಕಂ ವಿತ್ವಾ ಲೋಕಮಿಹಿ ಲೋಕಂ ಮಹ್ಯಂ ಲೋಕಂ ಪಶುಭ್ಯೋ ಗಾತುವಿದಸಿ ಗಾತುಂ ವಿತ್ವಾ ಗಾತುಮಿಹಿ ಗಾತುಂ ಮಹ್ಯಂ ಗಾತು ಪಶುಭ್ಯೋ ನಾಥವಿದಸಿ ನಾಥಂ ವಿತ್ವಾ ನಾಥಮಿಹಿ ನಾಥಂ ಮಹ್ಯಂ ನಾಥಂ ಪಶುಭ್ಯಃ । ನ ವಾ ಉವೇತನ್ಮ್ರಿಯಸೇ ನ ರಿಷ್ಯಸಿ ದೇವಾꣳ ಇದೇಷಿ ಪಥಿಭಿಸ್ಸುಗೇಭಿಃ । ಯತ್ರ ಯನ್ತಿ ಸುಕೃತೋ ನಾಪಿ ದುಷ್ಕೃತಸ್ತತ್ರ ತ್ವಾ ದೇವಸ್ಸವಿತಾ ದಧಾತು । ಆಶಾನಾಂ ತ್ವಾಶಾಪಾಲೇಭ್ಯ-ಶ್ಚತುರ್ಭ್ಯೋ ಅಮೃತೇಭ್ಯಃ । ಇದಂ ಭೂತಸ್ಯಾಧ್ಯಕ್ಷೇಭ್ಯೋ ವಿಧೇಮ ಹವಿಷಾ ವಯಮ್ ॥ ವಿಶ್ವಾ ಆಶಾ ಮಧುನಾ ಸꣳಸೃಜಂತ್ವನಮೀವಾ ಆಪ ಓಷಧಯೋ ಭವನ್ತು । ಅಯಂ ಯಜಮಾನೋ ಮೃಧೋ ವ್ಯಸ್ಯತಾಮಗೃಭೀತಾಃ ಪಶವಸ್ಸನ್ತು ಸರ್ವೇ ಇತ್ಯುಕ್ತ್ವಾ ಪರಾಙ್ಙಾವರ್ತತೇ ಯಜಮಾನಃ । ನಾನಾ ಪ್ರಾಣೋ ಯಜಮಾನಸ್ಯ ಪಶುನಾ ಯಜ್ಞೋ ದೇವೇಭಿಸ್ಸಹ ದೇವಯಾನಃ । ಜೀವಂ ದೇವಾನಾ-ಮಪ್ಯೇತು ಪಾಥಸ್ಸತ್ಯಾಸ್ಸಂತು ಯಮಾನಸ್ಯ ಕಾಮಾಃ ಅಧ್ವರ್ಯುರ್ಜಪತಿ । ಯಾಸಾಮೂಧಶ್ಚತುರ್ಬಿಲಂ ಮಧೋಃ ಪೂರ್ಣಂ ಘೃತಸ್ಯ ಚ । ತಾ ನಸ್ಸಂತು ಪಯಸ್ವತೀರಸ್ಮಿನ್ ಗೋಷ್ಠೇ ವಯೋವೃಧ: । ಇಹ ಪಶವೋ ವಿಶ್ವರೂಪಾ ರಮನ್ತಾಮಸ್ಮಿನ್ಯಜ್ಞೇ ವಿಶ್ವವಿದೋ ಘೃತಾಚೀಃ । ಅಗ್ನಿಂ ಕುಲಾಯಮಭಿಸಂವಸಾನಾ ಅಸ್ಮಾꣳ ಅವನ್ತು ಪಯಸಾ ಘೃತೇನ ಪೃಷದಾಜ್ಯಮವೇಕ್ಷಮಾಣೌ ವಾಗ್ಯತಾವಾಸಾತೇಽಧ್ವರ್ಯು-ರ್ಯಜಮಾನಶ್ಚ । ಇಂದ್ರಸ್ಯ ಭಾಗಸ್ಸುವಿತೇ ದಧಾತನೇಮಂ ಯಜ್ಞಂ ಯಜಮಾನಂ ಚ ಸೂರೌ । ಯೋ ನೋ ದ್ವೇಷ್ಟ್ಯನು ತಂ ರವಸ್ವಾಽನಾಗಸೋ ಯಜಮಾನಸ್ಯ ವೀರಾಃ ಇತಿ ವಾಗ್ಯತ ಏವ ಯಜಮಾನೋ</p>
<p>ವಾಶ್ಯಮಾನೇಽವೇಕ್ಷತೇ ।</p>
<p>ಸಂಜ್ಞಪ್ತಹೋಮಃ :-</p>
<p>ಯದಸ್ಯ ಪಾರೇ ರಜಸಶ್ಶುಕ್ರಂ ಜ್ಯೋತಿರಜಾಯತ । ತನ್ನಃ ಪರ್ಷದತಿ ದ್ವಿಷೋಽಗ್ನೇ ವೈಶ್ವಾನರಸ್ಸ್ವಾಹಾ । ಅಗ್ನಯೇ ವೈಶ್ವಾನರಾಯೇದಮ್ । ಯಸ್ಮಾದ್ಭೀಷಾ ವಾಶಿಷ್ಠಾಸ್ತತೋ ನೋ ಅಭಯಂ ಕೃಧಿ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡ ನಮೋ ರುದ್ರಾಯ ಮೀಢುಷೇ ಸ್ವಾಹಾ । ರುದ್ರಾಯ ಮೀಢುಷ ಇದಮ್ । ಅಪ ಉಪಸ್ಪೃಶ್ಯ । ಯ ಇದಮಕಸ್ತಸ್ಮೈ ನಮಸ್ತಸ್ಮೈ ಸ್ವಾಹಾ । ರುದ್ರಾಯ ಮೀಢುಷ ಇದಮ್ । ಅಪ ಉಪಸ್ಪೃಶ್ಯ । ಯದಸ್ಯ । ಯಸ್ಮಾದ್ಭೀಷಾ ನ್ಯಷದಸ್ತತೋ ನೋ ಅಭಯಂ ಕೃಧಿ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡ ನಮೋ ರುದ್ರಾಯ ಮೀಢುಷೇ ಸ್ವಾಹಾ । ರುದ್ರಾಯ ಮೀಢುಷ ಇದಮ್ । ಅಪ ಉಪಸ್ಪೃಶ್ಯ । ಯ ಇದಮಕಃ । ಯದಸ್ಯ । ಯಸ್ಮಾದ್ಭೀಷಾಽವೇಪಿಷ್ಠಾಸ್ತತೋ ನೋ ಅಭಯಂ ಕೃಧಿ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡ ನಮೋ ರುದ್ರಾಯ ಮೀಢುಷೇ ಸ್ವಾಹಾ । ಯ ಇದಮಕಃ । ಯದಸ್ಯ । ಯಸ್ಮಾದ್ಭೀಷಾ ಪಲಾಯಿಷ್ಠಾಃ । ಯ ಇದಮಕಃ । ಯದಸ್ಯ । ಯಸ್ಮಾದ್ಭೀಷಾ ಸಮಜ್ಞಾಸ್ಥಾಃ । ಯ ಇದಮಕಃ । ಯದಸ್ಯ । ಯಸ್ಮಾದ್ಭೀಷಾ ನಿಮೇಹಸಿ । ಯದಸ್ಯ । ಯಸ್ಮಾದ್ಭೀಷಾ ಶಕೃತ್ಕರೋಷಿ । ನೋಭಯತ್ರ ಯ ಇದಮಕಃ । ಭೂರ್ಭುವಸ್ಸುವಸ್ಸ್ವಾಹಾ । ಪ್ರಜಾಪತಯ ಇದಮ್೧ । ಯತ್ಪಶುರ್ಮಾಯುಮಕೃತೋರೋ ವಾ ಪದ್ಭಿರಾಹತೇ । ಅಗ್ನಿರ್ಮಾ ತಸ್ಮಾದೇನಸೋ ವಿಶ್ವಾನ್ಮುಂಚತ್ವꣳಹಸಸ್ಸ್ವಾಹಾ । ಅಗ್ನಯ ಇದಮ್ । ಸಂಜ್ಞಪ್ತೇ ಸಂಜ್ಞಪ್ತಹೋಮಂ ಜುಹೋತಿ ।</p>
<p>ಸಂಜ್ಞಪ್ತ ಹೋಮೇ ತು ಹುತೇ ಪ್ರತಾಪ್ಯೇ ಸಪ್ಲಕ್ಷಾಶಾಖೇ ತು ವಪಾಶ್ರಪಣ್ಯೌ ।</p>
<p>ನಿಷ್ಟಪ್ತಯಿತ್ವಾಹವನೀಯ ಏವ ಮುಖ್ಯಾಭಿಷೇಕಃ ಪ್ರತಿಪತ್ನ್ಯನರ್ವಾ ॥</p>
<p>ವಪೋದ್ಧರಣಾರ್ಥಂ ಗಮನಂ, ಆಪ್ಯಾಯನಂ ಚ :-</p>
<p>ನಿಷ್ಟಪ್ತꣳ ರಕ್ಷೋ ನಿಷ್ಟಪ್ತೋಽಘಶꣳಸಃ ಸಪ್ಲಕ್ಷಶಾಖೇ ವಪಾಶ್ರಪಣ್ಯಾಹವನೀಯೇ ಪ್ರತಿತಪ್ಯ । ಶಮಿತಾರ ಉಪೇತನ ಯಜ್ಞಂ ದೇವೇಭಿರಿನ್ವಿತಮ್ । ಪಾಶಾತ್ಪಶುಂ ಪ್ರಮುಂಚತ ಬಂಧಾದ್ಯಜ್ಞಪತಿಂ ಪರಿ ವಪಾಶ್ರಪಣೀಭ್ಯಾಂ ಪಶುಮುಪೇತೋಽಧ್ವರ್ಯುರ್ಯಜಮಾನಶ್ಚ । ಅದಿತಿಃ ಪಾಶಂ ಪ್ರಮುಮೋಕ್ತ್ವೇ-ತನ್ನಮಃ ಪಶುಭ್ಯಃ ಪಶುಪತಯೇ ಕರೋಮಿ ಅಧ್ವರ್ಯುಃ ಪಶೋಃ ಪಾಶಂ ಪ್ರಮುಂಚತಿ । ಸಂವೇಷ್ಟ್ಯ ರಶನಾಂ ಗ್ರೀವಾಸು ನಿಧಾಯೈಕಶೂಲಯೋಪಸಜ್ಯ । ಅರಾತೀಯನ್ತಮಧರಂ ಕೃಣೋಮಿ ಚಾತ್ವಾಲ ಉದಸ್ಯತಿ । ತತಃ ಪ್ರತಿಪ್ರಸ್ಥಾತಾ ಪತ್ನೀಮುದಾನಯತಿ । ನಮಸ್ತ ಆತಾನ ಪತ್ನ್ಯಾದಿತ್ಯಮುಪತಿಷ್ಠತೇ । ಅನರ್ವಾ ಪ್ರೇಹಿ ಘೃತಸ್ಯ ಕುಲ್ಯಾಮನು ಸಹ ಪ್ರಜಯಾ ಸಹ ರಾಯಸ್ಪೋಷೇಣ ಪ್ರಾಚೀಮುದಾನಯತಿ । ಆಪೋ ದೇವೀಶ್ಶುದ್ಧಾಯುವಶ್ಶುದ್ಧಾ ಯೂಯಂ ದೇವಾꣳ ಊಢ್ವꣳ ಶುದ್ಧಾ ವಯಂ ಪರಿವಿಷ್ಟಾಃ ಪರಿವೇಷ್ಟಾರೋ ವೋ ಭೂಯಾಸ್ಮ ಚಾತ್ವಾಲೇ ಪತ್ನ್ಯಪೋವಮೃಶತಿ । ಋತ್ವಿಜೋ ಯಜಮಾನಶ್ಚ । ಬ್ರಹ್ಮಣೋ ನಾಪಾಮುಪಸ್ಪರ್ಶನಮ್ । ಅದ್ಭಿ: ಪಶೋಸ್ಸರ್ವಾನ್ಪ್ರಾಣಾನಾಪ್ಯಾಯಯತಿ । ಸರ್ವಾಣ್ಯಂಗಾ-ನ್ಯಧ್ವರ್ಯುರಭಿಷಿಂಚತಿ ಪತ್ನ್ಯಾಪ್ಯಾಯಯತ್ಯೇತದ್ವಾ ವಿಪರೀತಮ್ । ವಾಕ್ತ ಆ ಪ್ಯಾಯತಾಮ್ । ಶಮದ್ಭ್ಯಃ । ಪ್ರಾಣಾಸ್ತ ಆ ಪ್ಯಾಯತಾಮ್ । ಶಮದ್ಭ್ಯಃ । ಚಕ್ಷುಸ್ತ ಆ ಪ್ಯಾಯತಾಮ್ । ಶಮದ್ಭ್ಯಃ । ಶ್ರೋತ್ರಂ ತ ಆ ಪ್ಯಾಯತಾಮ್ । ಶಮದ್ಭ್ಯಃ । ಯಥಾಲಿಂಗಮಾಪ್ಯಾಯಯತಿ । ಯಾ ತೇ ಪ್ರಾಣಾನ್ಛುಗ್ಜಗಾಮ ಯಾ ಚಕ್ಷುರ್ಯಾ ಶ್ರೋತ್ರಂ ಯತ್ತೇ ಕ್ರೂರಂ ಯದಾಸ್ಥಿತಂ ತತ್ತ ಆ ಪ್ಯಾಯತಾಂ ತತ್ತ ಏತೇನ ಶುನ್ಧತಾಮ್ । ಶಮದ್ಭ್ಯಃ ಹೃದಯದೇಶಮ್ । ನಾಭಿಸ್ತ ಆ ಪ್ಯಾಯತಾಮ್ । ಶಮದ್ಭ್ಯಃ ನಾಭಿಮ್ । ಪಾಯುಸ್ತ ಆ ಪ್ಯಾಯತಾಮ್ । ಶಮದ್ಭ್ಯಃ ಪಾಯುಮ್ । ಮೇಢ್ರಂ ತ ಆ ಪ್ಯಾಯತಾಮ್ । ಶಮದ್ಭ್ಯಃ ಮೇಢ್ರಮ್ । ಪಾದಾನೇಕೀಕೃತ್ಯ । ಶುದ್ಧಾಶ್ಚರಿತ್ರಾಶ್ಶಮದ್ಭ್ಯಃ ಪಾದಾನ್ । ಶಮದ್ಭ್ಯ ಇತಿ ಜಪಸ್ಸರ್ವತ್ರ । ಶಮೋಷಧೀಭ್ಯಶ್ಶಂ ಪೃಥಿವ್ಯೈ ಶಮಹೋಭ್ಯಾಮ್ ಭೂಮ್ಯಾಂ ಶೇಷಂ ನಿನೀಯ । ಪಶುಮುತ್ತಾನಂ ನಿಪಾತ್ಯ । ಓಷಧೇ ತ್ರಾಯಸ್ವೈನಮ್ ಉಪಾಕರಣಾಯೋರವಶಿಷ್ಟಮ್ । ದಕ್ಷಿಣೇನ ನಾಭಿಮನ್ತರ್ಧಾಯ । ಸ್ವಧೀತೇ ಮೈನꣳ ಹಿꣳಸೀಃ ಸ್ವಧಿತಿನಾ ಪಾರ್ಶ್ವತಸ್ತಿರ್ಯಗಾಚ್ಛ್ಯತಿ । ಬರ್ಹಿಷೋಽಗ್ರಂ ಸವ್ಯೇನ ಪಾಣಿನಾದತ್ತೇ । ಅಥ ಮಧ್ಯಂ ಯತ ಆಚ್ಛ್ಯತಿ ತದುಭಯತೋ ಲೋಹಿತೇನಾಙ್ತ್ವಾ । ರಕ್ಷಸಾಂ ಭಾಗೋಽಸಿ ಉತ್ತರಮಪರಮವಾನ್ತರದೇಶಂ ನಿರಸ್ಯ । ರಕ್ಷೋಭ್ಯ ಇದಮ್ । ಅಪ ಉಪಸ್ಪೃಶ್ಯ । ಇದಮಹꣳ ರಕ್ಷೋಽವಬಾಧ ಇದಮಹꣳ ರಕ್ಷೋಽಧಮಂ ತಮೋ ನಯಾಮಿ ಯೋಽಸ್ಮಾನ್ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮ ಇದಮೇನಮಧಮಂ ತಮೋ ನಯಾಮಿ ಅಥೈನತ್ಸವ್ಯೇನ ಪದಾಧಿತಿಷ್ಠತಿ ।</p>
<p>ವಪೋದ್ಧರಣಮ್ :-</p>
<p>ಇಷೇ ತ್ವಾ ವಪಾಮುತ್ಖಿದ್ಯ । ಘೃತೇನ ದ್ಯಾವಾಪೃಥಿವೀ ಪ್ರೋರ್ಣ್ವಾಥಾಮ್ ವಪಯಾ ದ್ವಿಶೂಲಾಂ</p>
<p>ಪ್ರಚ್ಛಾದ್ಯ । ಊರ್ಜೇ ತ್ವಾ ತನಿಷ್ಠೇಽನ್ತತ ಏಕಶೂಲಯೋಪತೃಣತ್ತಿ । ದೇವೇಭ್ಯಃ ಕಲ್ಪಸ್ವ ಅಭಿಮಂತ್ರ್ಯ । ದೇವೇಭ್ಯಶ್ಶುನ್ಧಸ್ವ ಅದ್ಭಿರವೋಕ್ಷ್ಯ । ದೇವೇಭ್ಯಶ್ಶುಮ್ಭಸ್ವ ಸ್ವಧಿತಿನಾ ವಪಾಂ ನಿಮೃಜ್ಯ । ಅಚ್ಛಿನ್ನೋ ರಾಯಸ್ಸುವೀರೋಽಗ್ನೀಷೋಮಾಭ್ಯಾಂ ತ್ವಾ ಜುಷ್ಟಾಮುತ್ಕೃನ್ತಾಮಿ ಉತ್ಕೃನ್ತತಿ । ಅಪ ಉಪಸ್ಪೃಶ್ಯ । ಮುಷ್ಟಿನಾ ಶಮಿತಾ ವಪೋದ್ಧರಣಮಪಿಧಾಯಾಸ್ತ ಆ ವಪಯಾ ಹೋಮಾತ್ । ಪ್ರತ್ಯುಷ್ಟꣳ ರಕ್ಷಃ ಪ್ರತ್ಯುಷ್ಟಾ ಅರಾತಯಃ ಶಾಮಿತ್ರೇ ವಪಾಂ ಪ್ರತಿತಪ್ಯ । ನಮಸ್ಸೂರ್ಯಸ್ಯ ಸಂದೃಶೇ ಆದಿತ್ಯಮುಪಸ್ಥಾಯ । ಉರ್ವನ್ತರಿಕ್ಷಮನ್ವಿಹಿ ಅಭಿಪ್ರವ್ರಜತಿ । ಆಹವನೀಯಾದಾಹೃತಮುಲ್ಮುಕಮಾದಾಯಾಗ್ನೀಧ್ರಃ ಪೂರ್ವಃ ಪ್ರತಿಪದ್ಯತೇ । ವಪಾಶ್ರಪಣೀ ಪುನರನ್ವಾರಭತೇ ಯಜಮಾನಃ । ಆಗ್ನೀಧ್ರಃ ಉಲ್ಮುಕೈಕದೇಶಮಾಹವನೀಯೇ ಪ್ರತ್ಯಪಿಸೃಜತಿ</p>
<p>ವಪಾಯಾಃ ಶ್ರಪಣಮ್ :-</p>
<p>ಅಧ್ವರ್ಯುಃ ನಿರ್ದಗ್ಧꣳ ರಕ್ಷೋ ನಿರ್ದಗ್ಧಾ ಅರಾತಯಃ ಆಹವನೀಯಸ್ಯಾಂತಮೇಽಙ್ಗಾರೇ ವಪಾಂ ನಿಕೂಡ್ಯಾಂತರಾಯೂಪಮಾಹನೀಯಂ ಚ ದಕ್ಷಿಣಾಽತಿಹೃತ್ಯ ಪ್ರತಿಪ್ರಸ್ಥಾತ್ರೇ ಪ್ರಯಚ್ಛತಿ । ತಾಂ ದಕ್ಷಿಣತ ಆಸೀನಃ ಪ್ರತಿಪಸ್ಥಾತಾಹವನಿಯೇ ಶ್ರಪಯತಿ । ವಾಯೋ ವೀಹಿ ಸ್ತೋಕಾನಾಮ್ ಬರ್ಹಿಷೋಽಗ್ರಮಧಸ್ತಾ-ದ್ವಪಾಯಾ ಉಪಾಸ್ಯತಿ । ತ್ವಾಮು ತೇ ದಧಿರೇ ಹವ್ಯವಾಹꣳ ಶೃತಂಕರ್ತಾರಮುತ ಯಜ್ಞಿಯಂ ಚ । ಅಗ್ನೇ ಸದಕ್ಷಸ್ಸತನುರ್ಹಿ ಭೂತ್ವಾಥ ಹವ್ಯಾ ಜಾತವೇದೋ ಜುಷಸ್ವ ಸ್ವಾಹಾ ಸ್ರುವೇಣ ವಪಾಮಭಿ ಜುಹೋತಿ । ಅಗ್ನಯೇ ಜಾತವೇದಸ ಇದಮ್ । ಪ್ರಾದುರ್ಭೂತೇಷು ಸ್ತೋಕೇಷು ಸ್ತೋಕೇಭ್ಯೋಽನುಬ್ರೂಹಿ ಸಂಪ್ರೇಷ್ಯತಿ । ಅಲೋಹಿನೀಂ ಸುಶೃತಾಂ ಕೃತ್ವಾ ಯಸ್ತ ಅತ್ಮೇತ್ಯಭಿಘಾರ್ಯ । ದೃꣳಹೇತ್ಯುದ್ವಾಸ್ಯ । ಸುಪಿಪ್ಪಲಾ ಓಷಧೀಃ ಕೃಧಿ ದಕ್ಷಿಣಸ್ಯಾಂ ವೇದಿಶ್ರೋಣ್ಯಾಂ ಬರ್ಹಿಷಿ ಪ್ಲಕ್ಷಶಾಖಾಯಾಮಾಸಾದ್ಯ । ಪ್ರಯುತಾ ದ್ವೇಷಾꣳಸಿ ವಪಾಶ್ರಪಣೀ ಪ್ರವೃಹ್ಯ । ತೂಷ್ಣೀಂ ನಿಧಾಯ ।
ಆಸಾದನಂ, ಏಕಾದಶಮಪ್ರಯಾಜಾ, ಆಜ್ಯಭಾಗೌ, ವಪಾಹವನಂ ಚ :-
ಇಯಮಿನ್ದ್ರಿಯ &mdash; ಶೃತಂ ಮಯಿ ಶ್ರಯತಾಮ್ । ಅಯಂ ಯಜ್ಞೋ, ಮಮಾಗ್ನೇ ಪಂಚಹೋತೇತ್ಯಾಸನ್ನಾಭಿಮರ್ಶನಮ್ । ಘೃತವತಿ ಶಬ್ದೇ ಜುಹೂಪಭೃತಾವಾದಾಯ ದಕ್ಷಿಣಾತಿಕ್ರಮ್ಯಾಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ ಸ್ವಾಹಾಕೃತೀಭ್ಯಃ ಪ್ರೇಷ್ಯ ವಷಟ್ಕೃತೇ ಜುಹೋತಿ । ಯಜಮಾನಃ - ಪೃಥಿವೀ ಹೋತಾ । ಅಗ್ನಯ ಇದಮ್ । ಹೇಮನ್ತಶಿಶಿರಾವೃತೂನಾಂ ಪ್ರೀಣಾಮಿ । ಅಧ್ವರ್ಯುಃ ಪ್ರತ್ಯಾಕ್ರಮ್ಯ ಶೇಷೇಣ ಧ್ರೌವಮಭಿಘಾರ್ಯ ಪೃಷದಾಜ್ಯದ್ವಯಮಭಿಘಾರಯತ್ಯಥ ವಪಾಮ್ । ನೋಪಭೃತಮ್ । ಆಜ್ಯಭಾಗೌ ಯಜತಿ । ಅಗ್ನಯ ಆಜ್ಯಸ್ಯಾಽನುಬ್ರೂಹಿ । ಅಗ್ನಯ ಆಜ್ಯಸ್ಯ ಪ್ರೇಷ್ಯ । ಅಗ್ನಯ ಇದಮ್ । ಅಗ್ನಿನಾ ಯಜ್ಞಃ । ಸೋಮಾಯಾಜ್ಯಸ್ಯಾಽನುಬ್ರೂಹಿ । ಸೋಮಾಯಾಜ್ಯಸ್ಯ ಪ್ರೇಷ್ಯ । ಸೋಮಾಯೇದಮ್ । ಸೋಮೇನ ಯಜ್ಞಃ । ಪ್ರತ್ಯಾಕ್ರಮ್ಯ । ಸ್ವಾಹಾ ದೇವೇಭ್ಯಃ । ದೇವೇಭ್ಯ ಇದಮ್ । ಪೂರ್ವಂ ಪರಿವಪ್ಯಂ ಹುತ್ವಾ ಜುಹ್ವಾಮುಪಸ್ತೀರ್ಯ । ಸ್ರುವೇಣ ಹಿರಣ್ಯಶಕಲಮಾದಾಯ ತೇನೈವ ಕೃತ್ಸ್ನಾಂ ವಪಾಮಾದಾಯ ಹಿರಣ್ಯಶಕಲ-ಮುಪರಿಷ್ಟಾತ್ಕೃತ್ವಾಭಿಘಾರಯತಿ । ಏವಂ ಪಂಚಾವತ್ತಾ ಭವತಿ । ಚತುರವತ್ತಿನೋಽಪಿ ಪಂಚಾವತ್ತತೈವ ಸ್ಯಾತ್ । ಅಗ್ನೀಷೋಮಾಭ್ಯಾಂ ಛಾಗಸ್ಯ ವಪಾಯಾ ಮೇದಸೋಽನುಬ್ರೂ೩ಹಿ । । ಅಗ್ನೀಷೋಮಾಭ್ಯಾಂ ಛಾಗಸ್ಯ ವಪಾಯಾ ಮೇದಸಃ ಪ್ರೇಷ್ಯ ಸಂಪ್ರೇಷ್ಯತಿ । ಜಾತವೇದೋ ವಪಯಾ ಗಚ್ಛ ದೇವಾನ್ತ್ವꣳ ಹಿ ಹೋತಾ ಪ್ರಥಮೋ ಬಭೂಥ । ಘೃತೇನ ತ್ವಂ ತನುವೋ ವರ್ಧಯಸ್ವ ಸ್ವಾಹಾಕೃತꣳ ಹವಿರದನ್ತು ದೇವಾಸ್ಸ್ವಾಹಾ ವಷಟ್ಕೃತೇ ಜುಹೋತಿ । ಅಗ್ನೀಷೋಮಾಭ್ಯಾಮಿದಮ್ । ಅಗ್ನೀಷೋಮಯೋರಹಂ ದೇವಯಜ್ಯಯೇಂದ್ರಿಯಾವೀ ಭೂಯಾಸಮ್ । ಜೇಮಾನಂ ಮಹಿಮಾನಂ ಇತಿ ವಾ । ಪ್ರತ್ಯಾಕ್ರಮ್ಯ । ದೇವೇಭ್ಯಸ್ಸ್ವಾಹಾ । ದೇವೇಭ್ಯ ಇದಮ್ । ಉತ್ತರಂ ಪರಿವಪ್ಯꣳ ಹುತ್ವಾ ವಪೋದ್ಧರಣಮಭಿಘಾರಯತ್ಯು-ತ್ತರತಸ್ತಿಷ್ಠನ್ । ಸ್ವಾಹೋರ್ಧ್ವ ನಭಸಂ ಮಾರುತಂ ಗಚ್ಛತಮ್ ಪ್ರತಿಪಸ್ಥಾತಾಽಹವನೀಯೇ ವಪಾಶ್ರಪಣೀಂ ಪ್ರಾಚೀಂ ದ್ವಿಶೂಲಾಂ ಪ್ರತೀಚೀಮೇಕಶೂಲಾಂ ಕೃತ್ವಾ ಪ್ರಹರತಿ । ಊರ್ಧ್ವನಭಸೇ ಮಾರುತಾಯೇದಮ್ । ಅಥೈನೇ ಅಧ್ವರ್ಯುಸ್ಸಂಸ್ರಾವೇಣಾಭಿ ಜುಹೋತಿ । ಪ್ರಜಾಪತಯೇ ಸ್ವಾಹಾ । ಪ್ರಜಾಪತಯ ಇದಮ್ । ಪ್ರಸ್ತರಾದನ್ಯತ್ರ ಸ್ರುಚೋಸ್ಸಾದನಮ್ ।</p>
<p>ವಪಾಮಾರ್ಜನಮ್ :-</p>
<p>ಸಮುತ್ಕ್ರಮ್ಯ ಸಹ ಪತ್ನೀಕಾಃ ಪಂಚಭಿಶ್ಚಾತ್ವಾಲೇ ಮಾರ್ಜಯನ್ತೇ ಆಪೋ ಹಿಷ್ಠೇತಿ ತಿಸೃಭಿಃ । ಇದಮಾಪಃ ಪ್ರವಹತಾವದ್ಯಂ ಚ ಮಲಂ ಚ ಯತ್ । ಯದ್ವಾಭಿದುದ್ರೋಹಾನೃತಂ ಯದ್ವಾ ಶೇಪೇ ಅಭೀರುಣಮ್ । ಆಪೋ ಮಾ ತಸ್ಮಾದೇನಸೋ ವಿಶ್ವಾನ್ಮುಂಚತ್ತ್ವꣳಹಸಃ । ನಿರ್ಮಾ ಮುಂಚಾಮಿ ಶಪಥಾನ್ನಿರ್ಮಾ ವರುಣಾದಧಿ । ನಿರ್ಮಾಯಮಸ್ಯ ಪಡ್ಬೀಶಾತ್ಸರ್ವಸ್ಮಾದ್ದೇವಕಿಲ್ಬಿಷಾದಥೋ ಮನುಷ್ಯಕಿಲ್ಬಿಷಾತ್ ಹುತಾಯಾಂ ವಪಾಯಾಂ ಮಾರ್ಜಯಿತ್ವಾ ।]</p>
<p>ಸುಬ್ರಹ್ಮಣ್ಯಾಹ್ವಾನಂ, ವಸತೀವರೀಗ್ರಹಣಂ ಚ :-</p>
<p>ಸುಬ್ರಹ್ಮಣ್ಯ ಪಿತಾಪುತ್ರೀಯಾಂ ಸುಬ್ರಹ್ಮಣ್ಯಾಮಾಹ್ವಯ ಇತಿ ಸಂಪ್ರೇಷ್ಯತಿ । ಆಹೂತಾಯಾಂ ಬ್ರಹ್ಮಣಾ ಸಹ ವಸತೀವರೀ ಗ್ರಹಣಾರ್ಥಂ ಗಚ್ಛತಿ । ಗಿರಿಭಿದಾಂ ವಹಂತೀನಾಂ ಪ್ರತ್ಯಙ್ತಿಷ್ಠನ್ ಛಾಯಾಯೈ ಚಾತಪತಶ್ಚ ಸಂಧೌ ಗೃಹ್ಣಾತಿ । ಕುಂಭಂ ಪ್ರತೀಪಮುಪಮಾರಯತಿ । ಹವಿಷ್ಮತೀರಿಮಾ ಆಪೋ ಹವಿಷ್ಮಾನ್ದೇವೋ ಅಧ್ವರೋ ಹವಿಷ್ಮಾꣳ ಆ ವಿವಾಸತಿ ಹವಿಷ್ಮಾꣳ ಅಸ್ತು ಸೂರ್ಯಃ ವಸತೀವರೀರ್ಗೃಹ್ಣಾತಿ । ಅಗ್ನೇರ್ವೋಽಪನ್ನಗೃಹಸ್ಯ ಸದಸಿ ಸಾದಯಾಮಿ ಅಪರೇಣ ಶಾಲಾಮುಖೀಯಮುಪಸಾದಯತಿ । ಸುಮ್ನಾಯ ಸುಮ್ನಿನೀಸ್ಸುಮ್ನೇ ಮಾ ಧತ್ತ ಸರ್ವೇಷು ವಸತೀವರೀಣಾಂ ಸಾದನೇಷು ಯಜಮಾನೋ ಜಪತಿ । ಯಸ್ಯಾಗೃಹೀತಾ ಅಭಿನಿಮ್ರೋಚೇತ್ ಸುವರ್ನ ಘರ್ಮಸ್ಸ್ವಾಹಾ । ಸುವರ್ನಾರ್ಕಸ್ಸ್ವಾಹಾ । ಸುವರ್ನ ಶುಕ್ರಸ್ಸ್ವಾಹಾ । ಸುವರ್ನ ಜ್ಯೋತಿಸ್ಸ್ವಾಹಾ । ಸುವರ್ನ ಸೂರ್ಯಸ್ಸ್ವಾಹಾ । ಚತುರ್ಥ್ಯಂತಾ ದೇವತಾಃ । ಪಂಚಾರ್ಕಾಹುತೀ-</p>
<p>ರ್ಹುತ್ವಾ ಬ್ರಹ್ಮಾಧ್ವರ್ಯುಭ್ಯಾಂ ವರೇ ದತ್ತೇ । ಉಲ್ಕಾಂ ಉಪರಿಷ್ಟಾದ್ಧಾರಯಮಾಣೋ ಗೃಹ್ಣೀಯಾತ್ ।</p>
<p>ಪಶುಪುರೋಡಾಶನಿರ್ವಪಣಾದಿ :-</p>
<p>[ ಅಗ್ನೀಷೋಮೀಯಸ್ಯ ಪಶುಪುರೋಡಾಶಸ್ಯ ಪಾತ್ರಸಂಸಾದನಾದಿ ಕರ್ಮ ಪ್ರತಿಪದ್ಯತೇ । ಏಕಾದಶ ಕಪಾಲಾನಿ ಶೂರ್ಪಂ ಚ ದ್ವಂದ್ವಮ್ । ಕೃಷ್ಣಾಜಿನಾದ್ಯುಪಲಾನ್ತಮ್ । ಪುರತಃ ಪಾತ್ರೀಂ ಪ್ರಾಶಿತ್ರಹರಣಂ ವಿಭಕ್ತ ವೇದಾಗ್ರಾಣಿ ಮದಂತ್ಯರ್ಥಂ ಮೇಕ್ಷಣಮುಪವೇಷಮುತ್ಪವನಾರ್ಥಪಾತ್ರಂ ತೃಣಂ ಚ । ಪವಿತ್ರೇ ಕೃತ್ವಾ ಯಜಮಾನ ವಾಚಂ ಯಚ್ಛ । ನ ಯಜ್ಞ ಯೋಗಃ । ನಿರ್ವಪಣಕಾಲೇ ವ್ರೀಹಿಮಯಂ ಪುರೋಡಾಶಂ ನಿರ್ವಪತ್ಯೇಕಾದಶಕಪಾಲಂ ದ್ವಾದಶಕಪಾಲಂ ವಾ । ಯದ್ದೇವತಃ ಪಶುಸ್ತದ್ದೇವತೋ ಭವತಿ । ಅಗ್ನೀಷೋಮಾಭ್ಯಾಂ ಜುಷ್ಟಂ ನಿರ್ವಪಾಮಿ । ಅಗ್ನೀಷೋಮೌ ಹವ್ಯꣳ ರಕ್ಷೇಥಾಮ್ । ಅಗ್ನೀಷೋಮಾಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ । ಸರ್ವಾಭಿರದ್ಭಿಸ್ತ್ರಿಃ ಪ್ರೋಕ್ಷತಿ । ಹವಿಷ್ಕೃತಾ ವಾಚಂ ವಿಸೃಜ್ಯ ।</p>
<p>ಅಂಗಾನಾಂ ಉದ್ಧರಣಂ ಶ್ರಪಣಂ ಚ :-</p>
<p>ಪಶುಂ ವಿಶಾಸ್ತಿ । ಗುದಂ ಮಾ ನಿರ್ವ್ಲೇಷೀರ್ವನಿಷ್ಠುಂ ಮಾ ನಿರ್ವ್ಲೇಷೀಃ ಇತಿ ಸಂಪ್ರೇಷ್ಯತಿ । ಹೃದಯಾದ್ಯುದ್ಧರಣಮ್ । ಹೃದಯಂ ಜಿಹ್ವಾ ವಕ್ಷೋ ಯಕೃದ್ವೃಕ್ಯೌ ಸವ್ಯಂ ದೋರುಭೇಪಾರ್ಶ್ವೇ ದಕ್ಷಿಣಾ ಶ್ರೋಣಿರ್ಗುದತೃತೀಯಮಿತಿ ದೈವತಾನಿ । ದಕ್ಷಿಣಂ ದೋಸ್ಸವ್ಯಾ ಶ್ರೋಣಿರ್ಗುದತೃತೀಯಮಿತಿ ಸೌವಿಷ್ಟಕೃತಾನಿ । ಕ್ಲೋಮಾನಂ ಪ್ಲೀಹಾನಂ ಪುರೀತತಂ ವನಿಷ್ಠುಮಧ್ಯೂಧ್ನೀಂ ಮೇದೋ ಜಾಘನೀಮಿತ್ಯುದ್ಧರತಿ । ಹೃದಯ ಶೂಲꣳ ಶಾಖಾಪವಿತ್ರಮುಪವೇಷಂ ಕುಂಭೀಂ ಚ ನಿಷ್ಟಪ್ತꣳ ರಕ್ಷೋ ನಿಷ್ಟಪ್ತೋಽಘಶꣳಸಃ ಶಾಮಿತ್ರೇ ಪ್ರತಿತಪ್ಯ । ಧೃಷ್ಟಿರಸಿ ಇತಿ ಉಪವೇಷಾದಾನಾದಿ । ಉದಕ್ ಶಾಖಾಪವಿತ್ರಮತ್ಯಾದಧಾತೀತ್ಯನ್ತಂ ಕೃತ್ವಾ, ಸವ್ಯೇನ ಶಾಖಾ ಪವಿತ್ರಮನ್ವಾರಭ್ಯ । ದೇವಸ್ತ್ವಾ ಸವಿತಾ ಪುನತು ಇತಿ ಸಕಲ ಮಾಂಸಜಾತಂ ಕುಂಭ್ಯಾಂ ಪ್ರಕ್ಷಿಪತಿ । ದೇವಸ್ತ್ವಾ ಸವಿತೇತಿ ಶೂಲೇ ಪ್ರಣೀಕ್ಷ್ಯ ಹೃದಯಂ ಶಾಮಿತ್ರೇ ಶ್ರಪಯತಿ ।</p>
<p>ಪುರೋಡಾಶಕರಣಾದಿ ಪ್ರಚಾರಾಂತಮ್ :-</p>
<p>ಅವರಕ್ಷೋ ಇತ್ಯವಹನನಾದಿ ಕರ್ಮ ಪ್ರತಿಪದ್ಯತೇ । ಅಗ್ನೀಷೋಮಾಭ್ಯಾಂ ಜುಷ್ಟಮಧಿವಪಾಮಿ । ಕಪಾಲಾನಾಮುಪಧಾನಕಾಲೇಽಷ್ಟಾವುಪಧಾಯ ತೂಷ್ಣೀಂ ತ್ರೀಣಿ । ಅಗ್ನೀಷೋಮಾಭ್ಯಾಂ ಜುಷ್ಟꣳ ಸಂವಪಾಮಿ । ಅನ್ಯಾ ಆಪೋ ಯಜುಷೋತ್ಪೂಯ ಸಮಾಪೋ ಅದ್ಭಿಃ । ಆಪ್ಯಲೇಪಂ ಬರ್ಹಿಷಿ ನಿನೀಯ । ಘೃತಾಗೇಹ್ಯಗ್ನಿಸ್ತ್ವಾಹ್ವಯತಿ ದೇವಯಜ್ಯಾಯೈ । ಪ್ರತ್ಯುಷ್ಟꣳ ರಕ್ಷಃ ಪ್ರತ್ಯುಷ್ಟಾ ಅರಾತಯಃ । ಅನಿಶಿತಮಸಿ ಸಪತ್ನಕ್ಷಯಣಮ್ । ರೂಪಂ ವರ್ಣಮ್ ಇತ್ಯನ್ಯೈರ್ದರ್ಭೈಃ । ಅಗ್ನೇಸ್ತ್ವಾ ತೇಜಿಷ್ಠೇನ । ಅಯಂ ಪ್ರಾಣಶ್ಚ ಇತಿ ಪ್ರಸ್ತರೇ ಪವಿತ್ರೇಽಪಿಸೃಜ್ಯ । ಇದಮꣳ ಸೇನಯಾ ಇತ್ಯಾದಿ । ತೂಷ್ಣೀಮಭಿಘಾರ್ಯ । ಪ್ರಿಯೇಣೇತ್ಯಾಸಾದಯತಿ । ಅಯಂ ಯಜ್ಞೋ, ಮಮಾಗ್ನೇ ಚತುರ್ಹೋತೇತ್ಯಾಸನ್ನಾಭಿಮರ್ಶನಮ್ । ಅತ್ರ ವಿರಮೇದಾ ಪಶುಶ್ರಪಣಾತ್ । ಶೃತೇ ಪಶೌ ಪುನಃ ಪಂಚಹೋತಾ ಜುಹ್ವಾಮುಪಸ್ತೀರ್ಯೇತ್ಯಾದಿ । ಅಗ್ನೀಷೋ-ಮಾಭ್ಯಾಂ ಪುರೋಡಾಶಸ್ಯಾಽನುಬ್ರೂ೩ಹಿ । ಅಗ್ನೀಷೋಮಾಭ್ಯಾಂ ಪುರೋಡಾಶಸ್ಯ ಪ್ರೇಷ್ಯ । ಅಗ್ನೀಷೋಮಾಭ್ಯಾ-ಮಿದಮ್ । ಅಗ್ನೀಷೋಮಯೋರಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ನ ಪಾರ್ವಣ ನಾರಿಷ್ಠಾಃ । ಸ್ವಿಷ್ಟಕೃತಿ ಅಗ್ನಯೇಽನು ಬ್ರೂಹಿ । ಅಗ್ನಯೇ ಪ್ರೇಷ್ಯ । ಅಗ್ನಯ ಇದಮ್ । ಅಗ್ನೇರಹಂ ದೇವ-ಯಜ್ಯಯಾಯುಷ್ಮಾನ್ &mdash; ಗಮೇಯಮ್ । ಪ್ರತ್ಯಾಕ್ರಮ್ಯ । ಪ್ರಾಶಿತ್ರಮವದಾಯೇಡಾಮ್ । ನ ಯಜಮಾನ ಭಾಗಮ್ । ಉಪಹೂತಾಂ ಮೈತ್ರಾವರುಣಷಷ್ಠಾ ಭಕ್ಷಯಿತ್ವಾ ಪೂರ್ವವತ್ಪ್ರಸ್ತರೇ ಮಾರ್ಜಯಿತ್ವಾ ।</p>
<p>ಶಾಮಿತ್ರಸಂವಾದಃ :-</p>
<p>ಸ್ರುವೇಣ ಪೃಷದಾಜ್ಯಸ್ಯೋಪಹತ್ಯ ವೇದೇನೋಪಯಮ್ಯ । ಶೃತꣳ ಹವೀ೩ಶ್ಶಮಿತ: ಇತಿ ಪೃಚ್ಛತಿ । ಶೃತಂ ಇತೀತರಃ ಪ್ರತ್ಯಾಹ । ಪೂಷಾ ಮಾ ಪಶುಪಾಃ ಪಾತು ಪ್ರಥಮೇಽಭಿಪ್ರವ್ರಜತಿ । ಅರ್ಧಾಧ್ವೇ ದ್ವಿತೀಯಂ ಪೃಚ್ಛತಿ ಶೃತꣳ ಹವೀ೩ಶ್ಶಮಿತಃ । ಶೃತಮ್ । ಪೂಷಾ ಮಾ ಪಥಿಪಾಃ ಪಾತು । ಕುಂಭೀಂ ಪ್ರಾಪ್ಯ ತೃತೀಯಂ ಪೃಚ್ಛತಿ ಶೃತꣳ ಹವೀ೩ಶ್ಶಮಿತಃ । ಶೃತಮ್ । ಶೂಲಾತ್ಪ್ರವೃಹ್ಯ ಹೃದಯಂ ಕುಂಭ್ಯಾಮವಧಾಯ ಪೂಷಾ ಮಾಽಧಿಪಾಃ ಪಾತು । ಉತ್ತರತೋ ಗತ್ವಾ । ಸನ್ತೇ ಮನಸಾ ಮನಸ್ಸಂ ಪ್ರಾಣೇನ ಪ್ರಾಣೋ ಜುಷ್ಟಂ ದೇವೇಭ್ಯೋ ಹವ್ಯಂ ಘೃತವತ್ಸ್ವಾಹಾಗ್ನೀಷೋಮಾಭ್ಯಾಂ ತ್ವಾ ಜುಷ್ಟಮಭಿಘಾರಯಾಮಿ ಪೃಷದಾಜ್ಯೇನ ಹೃದಯಮಭಿಘಾರಯತಿ । ಯಸ್ತ ಆತ್ಮಾ&mdash; ಮಹ್ಯಮ್ । ಆಜ್ಯೇನ ಪಶುಮಭಿಘಾರಯತಿ । ಸ್ವಾಹೋಷ್ಮಣೋ ವ್ಯಥಿಷ್ಯೈ ಉದ್ಯಂತಮೂಷ್ಮಾಣಮನುಮಂತ್ರಯತೇ । ದೃꣳಹೇತಿ ಕುಂಭೀಮುದ್ವಾಸ್ಯ ಪಶುಂ ಹರನ್ ಪಾರ್ಶ್ವತೋ ಹೃದಯ ಶೂಲಂ ಧಾರಯನ್ನನುಪಸ್ಪೃಶನ್ನಾತ್ಮಾನಮಿತರಾಂಶ್ಚ । ಅನ್ತರಾ ಯೂಪಮಾಹನೀಯಂ ಚ ದಕ್ಷಿಣಾತಿಹೃತ್ಯಾಗ್ನಿರ್ಹೋತೇತಿ ಪಂಚಹೋತ್ರಾ ದಕ್ಷಿಣಸ್ಯಾಂ ವೇದಿಶ್ರೋಣ್ಯಾ-ಮಾಸಾದಯತಿ । ಯಜಮಾನಃ - ಇದಮಿಂದ್ರಯಂ, ಅಯಂ ಯಜ್ಞೋ, ಮಮಾಗ್ನೇ, ಪಂಚಹೋತೇ-ತ್ಯಾಸನ್ನಾಭಿಮರ್ಶನಂ ಕರೋತಿ ।</p>
<p>ಹೋಮಾರ್ಥಂ ಅಂಗಾವದಾನಂ, ವಸಾಗ್ರಹಣಂ, ಪ್ರಚಾರಶ್ಚ :-</p>
<p>ಅಧ್ವರ್ಯುಃ ಚತಸೃಷೂಪಸ್ತೃಣೀತೇ ಜುಹೂಪಭೃತೋರ್ವಸಾಹೋಮಹವನ್ಯಾಂ ಸಮವತ್ತಧಾನ್ಯಾಮಿತಿ । ಜುಹೂಪಭೃತೋರ್ಹಿರಣ್ಯಶಕಲಾವವಧಾಯ ಬರ್ಹಿಷಿ ಪ್ಲಕ್ಷಶಾಖಾಯಾಮವದಾನಾನ್ಯವದ್ಯನ್ ಸಂಪ್ರೇಷ್ಯತಿ ಮನೋತಾಯೈ ಹವಿಷೋಽವದೀಯಮಾನಸ್ಯಾನುಬ್ರೂ೩ಹಿ । ಯಜಮಾನಃ - ಪಂಚಹೋತಾರಂ ವದೇತ್ । ಹೃದಯಾದ್ವೃಕ್ಯಾಚ್ಚ ಮೇದೋ ಗೃಹೀತ್ವಾನ್ಯತ್ರ ನಿಧಾಯ ಸ್ವಧಿತೇರಕ್ತಯಾ ಧಾರಯಾ ಮಾ ಭೇರ್ಮಾ ಸಂವಿಕ್ಥಾ ಇತಿ ಹೃದಯಸ್ಯಾವದಾಯ ಸ್ವಧಿತಿನೈವ ಹರತಿ । ತತೋ ದ್ವಿತೀಯಾದ್ಯವದಾನಮ್ । ಅಥ ಜಿಹ್ವಾಯಾ ಅಥ ವಕ್ಷಸ ಇತ್ಯಾದಿ । ಯಥೋದ್ಧೃತಾನಾಂ ದೈವತಾನಾಂ ದ್ವಿರ್ದ್ವಿರವದಾಯ ಜುಹ್ವಾಮವದಧಾತಿ । ಗುದಂ ತ್ರೈಧಂ ವಿಭಜ್ಯ ಸ್ಥವಿಮದುಪಯಡ್ಭ್ಯೋ ನಿಧಾಯ ಮಧ್ಯಮಂ ದ್ವೈಧಂ ವಿಭಜ್ಯ ದೈವತೇಷ್ವವದಧಾತಿ ಅಣಿಮತ್ಸೌವಿಷ್ಟಕೃತೇಷು । ದಕ್ಷಿಣಂ ದೋಸ್ಸವ್ಯಾ ಶ್ರೋಣಿರ್ಗುದತೃತೀಯಮಿತಿ ಸೌವಿಷ್ಟಕೃತಾನಿ ತೂಷ್ಣೀ-ಮಭಿಘಾರ್ಯ ಸಕೃತ್ಸಕೃದವದಾಯೋಪಭೃತ್ಯವದಧಾತಿ । ತ್ರೇಧಾ ಮೇಧೋಽವದ್ಯತಿ ದ್ವಿಭಾಗಂ ಸೃಚೋ-ಸ್ತೃತೀಯಂ ಸಮವತ್ತಧಾನ್ಯಾಮ್ । ಯೂಷೇ ಮೇದೋಽವಧಾಯ ಮೇದಸಾ ಸ್ರುಚೌ ಪ್ರಾವೃತ್ಯ ಹಿರಣ್ಯಶಕಲ-ಮುಪರಿಷ್ಟಾತ್ಕೃತ್ವಾಽಭಿಘಾರಯತಿ । ಸಮವತ್ತಧಾನ್ಯಾಂ ತೂಷ್ಣೀಂ ಷಡಾದ್ಯಾನೀಡಾಮವದ್ಯತಿ ವನಿಷ್ಠುಂ ಸಪ್ತಮಮ್ । ನ ಯಜಮಾನಭಾಗಮ್ । ವೃಕ್ಯಾಂತಂ ತೂಷ್ಣೀಮ್ । ನ ಸುರೂಪ ವರ್ಷ ವರ್ಣಃ । ಅನಸ್ಥಿಭಿರಿಡಾಂ ವರ್ಧಯತಿ । ಕ್ಲೋಮಾನಂ ಪ್ಲೀಹಾನಂ ಪುರೀತತಂ ಇತ್ಯನ್ವಧಾಯ ಮೇದಸಾ ಪ್ರಾವೃತ್ಯ ಯೂಷ್ಣೋಪಸಿಚ್ಯಾಭಿಘಾರಯತಿ । ಅಪಾಂ ತ್ವೌಷಧೀನಾꣳ ರಸಂ ಗೃಹ್ಣಾಮಿ ವಸಾಹೋಮಹವನ್ಯಾಂ ವಸಾಹೋಮಂ ಗೃಹ್ಣಾತಿ । ಸ್ವಧಿತಿನಾ ಧಾರಾಂ ಛಿನತ್ತಿ ಸವ್ಯೇನ । ದ್ವಿಃ ಪಂಚಾವತ್ತಿನಃ ಅಪ ಉಪಸ್ಪೃಶ್ಯ । ಅಭಿಘಾರ್ಯ । ಶ್ರೀರಸ್ಯಗ್ನಿಸ್ತ್ವಾ ಶ್ರೀಣಾತ್ವಾಪಸ್ಸಮರಿಣನ್ ಸ್ವಧಿತಿನಾ ವಸಾಹೋಮಂ ಪ್ರಯೌತಿ । ವಾತಸ್ಯ ತ್ವಾ ಧ್ರಜ್ಯೈ ಪೂಷ್ಣೋ ರಗ್ಗ್ಹ್ಯಾ ಅಪಾಮೋಷಧೀನಾꣳ ರೋಹಿಷ್ಯೈ ತೇನಾಪಿದಧಾತಿ । ಐಂದ್ರಃ ಪ್ರಾಣೋ ಅಂಗೇಅಂಗೇ ನಿ ದೇಧ್ಯದೈಂದ್ರೋಽಪಾನೋ ಅಂಗೇಅಂಗೇ ವಿ ಬೋಭುದ್ದೇವತ್ವಷ್ಟರ್ಭೂರಿ ತೇ ಸꣳ ಸಮೇತು ವಿಷುರೂಪಾ ಯಥ್ಸಲಕ್ಷ್ಮಾಣೋ ಭವಥ ದೇವತ್ರಾ ಯಂತಮವಸೇ ಸಖಾಯೋಽನು ತ್ವಾ ಮಾತಾ ಪಿತರೋ ಮದನ್ತು ಅನವದಾನೀಯಾನ್ಯಂಗಾನಿ ಶೃತೈಸ್ಸನ್ನಿಧಾಯ ಸಂಮೃಶತಿ । ಅಥ ಹವಿಷಾ ಪ್ರಚರತಿ । ಅಗ್ನೀಷೋಮಾಭ್ಯಾಂ ಛಾಗಸ್ಯ ಹವಿಷೋಽನು ಬ್ರೂಹಿ । ಅಗ್ನೀಷೋಮಾಭ್ಯಾಂ ಛಾಗಸ್ಯ ಹವಿಷಃ ಪ್ರೇಷ್ಯ ಸಂಪ್ರೇಷ್ಯತಿ । ಯಾಜ್ಯಯಾ ಅರ್ಧರ್ಚೇ ಪ್ರತಿಪ್ರಸ್ಥಾತಾ ವಸಾಹೋಮಂ ಜುಹೋತಿ ಘೃತಂ ಘೃತಪಾವನಃ ಪಿಬತ ವಸಾಂ ವಸಾ ಪಾವಾನಃ ಪಿಬತಾಂತರಿಕ್ಷಸ್ಯ ಹವಿರಸಿ ಸ್ವಾಹಾ ತ್ವಾಂತರಿಕ್ಷಾಯ ಸ್ವಾಹಾ । ಆಂತರಿಕ್ಷಾಯೇದಮ್ । ದಿಶಸ್ಸ್ವಾಹಾ । ದಿಗ್ಭ್ಯ ಇದಮ್ । ಪ್ರದಿಶಸ್ಸ್ವಾಹಾ । ಪ್ರದಿಗ್ಭ್ಯ ಇದಮ್ । ಆದಿಶಸ್ಸ್ವಾಹಾ । ಆದಿಗ್ಭ್ಯ ಇದಮ್ । ವಿದಿಶಸ್ಸ್ವಾಹಾ । ವಿದಿಗ್ಭ್ಯ ಇದಮ್ । ಪ್ರತಿದಿಶಂ ಜುಹೋತಿ । ಉದ್ದಿಶಸ್ಸ್ವಾಹಾ । ಉದ್ದಿಗ್ಭ್ಯ ಇದಮ್ । ಮಧ್ಯೇ । ಸ್ವಾಹಾ ದಿಗ್ಭ್ಯಃ । ದಿಗ್ಭ್ಯ ಇದಮ್ । ಪಶ್ಚಾದಾರಭ್ಯ ಪ್ರಾಂಚꣳ ಹುತ್ವಾ । ನಮೋ ದಿಗ್ಭ್ಯಃ ಇತ್ಯುಪತಿಷ್ಠತೇ । ವಷಟ್ಕೃತೇ ಜುಹೋತಿ । ಅಗ್ನೀಷೋಮಾಭ್ಯಾಮಿದಮ್ । ಅಗ್ನೀಷೋಮಯೋರಹಂ ದೇವಯಜ್ಯೇಯೇನ್ದ್ರಿಯಾವೀ ಭೂಯಾಸಮ್ । ಜೇಮಾನಂ ಮಹಿಮಾನಮ್ ಇತಿ ವಾ । ಪ್ರತ್ಯಾಕ್ರಮ್ಯ ನಾರಿಷ್ಠಾನ್ ಹುತ್ವಾ । ಜುಹ್ವಾಮುಪಸ್ತೀರ್ಯ । ಸಕೃತ್ಪೃಷದಾಜ್ಯಸ್ಯೋಪಹತ್ಯ ದ್ವಿರಭಿಘಾರ್ಯ । ತ್ರಿಃ ಪಂಚಾವತ್ತಿನಃ । ವನಸ್ಪತಿಯಾಗೇ ಧ್ರೌವ್ವಸಮಾಪ್ತಿಃ । ವನಸ್ಪತಯೇಽನುಬ್ರೂ೩ಹಿ । ವನಸ್ಪತಯೇ ಪ್ರೇಷ್ಯ । ವನಸ್ಪತಯ ಇದಮ್ । ವನಸ್ಪತೇರಹಂ ದೇವಯಜ್ಯಯಾಽಽಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ತತ್ರಸ್ಥ ಏವೋಪರ್ಯಾಹವನೀಯೇ ಜುಹ್ವಾಮೌಪಭೃತಾನಿ ವಿಪರ್ಯಸ್ಯನ್ನಾಹ । ಅಗ್ನಯೇ ಸ್ವಿಷ್ಟಕೃತೇಽನು ಬ್ರೂ೩ಹಿ ।ಅಗ್ನಯೇ ಸ್ವಿಷ್ಟಕೃತೇ ಪ್ರೇಷ್ಯ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಅಗ್ನೇಸ್ಸ್ವಿಷ್ಟಕೃತೋಽಹಂ ದೇವಯಜ್ಯಯಾಽಽಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಪ್ರತ್ಯಾಕ್ರಮ್ಯ ಜುಹ್ವಾಮಪ ಆನೀಯ । ವೈಶ್ವಾನರೇ ಹವಿಃ । ಆಯತನೇ ಸ್ರುಚೌ ಸಾದಯಿತ್ವಾ । ಪರ್ವಾಂಜನಾದಿ । ಮೇದ ಉಪಸ್ತೀರ್ಯ । ಮೇದಸಾಭಿಘಾರಯತಿ । ಉಪಹೂತಾಂ ಮೈತ್ರಾವರುಣಷಷ್ಠಾ ಭಕ್ಷಯನ್ತಿ । ಪ್ರತಿಪ್ರಸ್ಥಾತಾ ಸಪ್ತಮಃ । ವನಿಷ್ಠುಮಗ್ನೀಧೇ ಷಡವತ್ತಂ ಸಂಪಾದಯತಿ । ತಮಾಗ್ನೀಧ್ರಃ ಇಡಾವದ್ಭಕ್ಷಯತಿ । ಅಧ್ಯೂಧ್ನೀಂ ಹೋತ್ರೇ ಹರತಿ ।</p>
<p>ಅನೂಯಾಜ ಉಪಯಡ್ಢೋಮೌ :-</p>
<p>ಅಗ್ನೀದೌಪಯಜಾನಙ್ಗಾರಾನಾಹರೋಪಯಷ್ಟರುಪಸೀದ ಬ್ರಹ್ಮನ್ ಪ್ರಸ್ಥಾಸ್ಯಾಮಸ್ಸಮಿಧಮಾಧಾಯ ಇತ್ಯಾದಿ ಸಂಪ್ರೇಷ್ಯತಿ । ಆಗ್ನೀಧ್ರಃ - ಆಗ್ನೀಧ್ರೀಯಾದಂಗಾರಾನಾಹೃತ್ಯ ಹೋತ್ರೀಯೇ ನಿದಧಾತಿ । ತಸ್ಯ ಪಶ್ಚಾತ್ ಪ್ರತಿಪ್ರಸ್ಥಾತೋಪವಿಶತಿ । ಬ್ರಹ್ಮಾ ದೇವಸವಿತರಿತ್ಯಾದಿ । ಅಧ್ವರ್ಯುಃ - ಇಧ್ಮಸನ್ನಹನಪ್ರಹರಣಾಂತೇ ಪೃಷದಾಜ್ಯಂ ಜುಹ್ವಾಮಾನೀಯ ಪೃಷದಾಜ್ಯಧಾನೀಮುಪಭೃತಂ ಕೃತ್ವಾ ತೇನೈಕಾದಶಾನೂಯಾಜಾನ್ ಯಜತಿ । ದೇವೇಭ್ಯಃ ಪ್ರೇಷ್ಯ ಇತಿ ಪ್ರಥಮಂ ಸಂಪ್ರೇಷ್ಯತಿ । ಪ್ರೇಷ್ಯ ಪ್ರೇಷ್ಯ ಇತೀತರಾನ್ । ಪಂಚಮಪ್ರಭೃತಿಷು ದಶಮವರ್ಜಿತೇಷು ಮೈತ್ರಾವರುಣೇನ ಸಹ ಯಜೇತಿ ಬ್ರೂಯಾತ್ । ಆದ್ಯಾಂಶ್ಚತುರೋ ದಶಮಂ ಚ ಪೂರ್ವಾರ್ಧೇ ಸಮಿಧಿ ಜುಹೋತಿ । ಪಂಚಮಪ್ರಭೃತಿ ಚತುರೋ ಮಧ್ಯೇ, ನವಮೈಕಾದಶೌ ಪಶ್ಚಾರ್ಧೇ ಹುತ್ವೇತರಾವನುಸಂಭಿನತ್ತಿ । ಪ್ರತಿಪ್ರಸ್ಥಾತಾ ಗುದಕಾಂಡಮೇಕಾದಶಧಾ ತಿರ್ಯಕ್ಛಿತ್ವಾ ಅಸಂಭಿನ್ದನ್ನಪರ್ಯಾವರ್ತಯನ್ನನೂಯಾಜಾನಾಂ ವಷಟ್ಕೃತೇ ವಷಟ್ಕೃತ ಏಕೈಕಂ ಗುದಕಾಂಡಂ ಹಸ್ತೇನ ಜುಹೋತಿ ಸಮುದ್ರಂ ಗಚ್ಛ ಸ್ವಾಹೇತ್ಯೇತೈಃ ಪ್ರತಿಮಂತ್ರಂ । ಸಮುದ್ರಂ ಗಚ್ಛ ಸ್ವಾಹಾ । ಅಂತರಿಕ್ಷಂ ಗಚ್ಛ ಸ್ವಾಹಾ । ದೇವꣳ ಸವಿತಾರಂ ಗಚ್ಛ ಸ್ವಾಹಾ । ಅಹೋರಾತ್ರೇ ಗಚ್ಛ ಸ್ವಾಹಾ । ಮಿತ್ರಾವರುಣೌ ಗಚ್ಛ ಸ್ವಾಹಾ । ಸೋಮಂ ಗಚ್ಛ ಸ್ವಾಹಾ । ಯಜ್ಞಂ ಗಚ್ಛ ಸ್ವಾಹಾ । ಛಂದಾꣳಸಿ ಗಚ್ಛ ಸ್ವಾಹಾ । ದ್ಯಾವಾಪೃಥಿವೀ ಗಚ್ಛ ಸ್ವಾಹಾ । ನಭೋ ದಿವ್ಯಂ ಗಚ್ಛ ಸ್ವಾಹಾ । ಅಗ್ನಿಂ ವೈಶ್ವಾನರಂ ಗಚ್ಛ ಸ್ವಾಹಾ । ಯಜಮಾನಃ - ಅಗ್ನಯ ಇದಮ್ । ಸಮುದ್ರಾಯೇದಮ್ । ಬರ್ಹಿಷೋಽಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಅಗ್ನಯ ಇದಮ್ । ಅಂತರಿಕ್ಷಾಯೇದಮ್ । ದ್ವಾರಾಮಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಅಗ್ನಯ ಇದಮ್ । ದೇವಾಯ ಸವಿತ್ರ ಇದಮ್ । ಉಷಾಸಾನಕ್ತಯೋರಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಅಗ್ನಯ ಇದಮ್ । ಅಹೋರಾತ್ರಾಭ್ಯಾಂ ಇದಮ್ । ಜ್ಯೋಷ್ಟ್ರ್ಯೋರಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಅಗ್ನಯ ಇದಮ್ । ಮಿತ್ರಾವರುಣಾಭ್ಯಾಮಿದಮ್ । ಊರ್ಜಾಹುತ್ಯೋರಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ಅಗ್ನಯ ಇದಮ್ । ಸೋಮಾಯೇದಮ್ । ದೈವ್ಯಯೋರ್ಹೋತ್ರೋರಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ಅಗ್ನಯ ಇದಮ್ । ಯಜ್ಞಾಯೇದಮ್ । ತಿಸೃಣಾಂ ತಿಸೃಣಾಂ ದೇವೀನಾಮಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ಅಗ್ನಯ ಇದಮ್ । ಛಂದೋಭ್ಯ ಇದಮ್ । ನರಾಶꣳಸಸ್ಯಾಹಂ ದೇವಯಜ್ಯಯಾ ಪಶುಮಾನ್ ಭೂಯಾಸಮ್ । ಅಗ್ನಯ ಇದಮ್ । ದ್ಯಾವಾಪೃಥಿವೀಭ್ಯಾಮಿದಮ್ । ವನಸ್ಪತೇರಹಂ ದೇವಯಜ್ಯಯಾಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಅಗ್ನಯ ಇದಮ್ । ನಭಸೇ ದಿವ್ಯಾಯೇದಮ್ । ಬರ್ಹಿಷೋ ವಾರಿತೀನಾಮಹಂ ದೇವಯಜ್ಯಯಾ ಪ್ರಜಾವಾನ್ ಭೂಯಾಸಮ್ । ಅಗ್ನಯ ಇದಮ್ । ಅಗ್ನಯೇ ವೈಶ್ವಾನರಾಯೇದಮ್ । ಅಗ್ನೇಸ್ಸ್ವಿಷ್ಟಕೃತೋಽಹಂ ದೇವಯಜ್ಯಯಾಽಽಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಪ್ರತಿಪ್ರಸ್ಥಾತಾ ಅದ್ಭ್ಯಸ್ತ್ವೌಷಧೀಭ್ಯಃ ಬರ್ಹಿಷಿ ಲೇಪಂ ನಿಮೃಜ್ಯ । ಮನೋ ಮೇ ಹಾರ್ದಿ ಯಚ್ಛ ತನೂಂ ತ್ವಚಂ ಪುತ್ರಂ ನಪ್ತಾರಮಶೀಯ ಜಪತಿ ।</p>
<p>ಸೂಕ್ತವಾಕಶಂಯುವಾಕೌ:-</p>
<p>ಅಧ್ವರ್ಯುಃ :- ಪ್ರತ್ಯಾಕ್ರಮ್ಯ ನ ಸ್ವರುಂ ಜುಹೋತಿ । ಆಯತನೇ ಸ್ರುಚೌ ಸಾದಯಿತ್ವಾ । ವಾಜವತೀಭ್ಯಾ-ಮಿತ್ಯಾದಿ । ಜೂಹೂದ್ವಯಮುಪಭೃತದ್ವಯಂ ಚ ಕರೋತಿ । ಜುಹ್ವೈವ ಪರಿಧ್ಯಂಜನಮ್ । ಪ್ರಸ್ತರಂ ದ್ವಯೋ-ರ್ದ್ವಯೋರನಕ್ತಿ । ಜುಹ್ವಾಮೇವ ಪ್ರತಿಷ್ಠಾಪ್ಯಾಶ್ರಾವ್ಯ ಪ್ರತ್ಯಾಶ್ರಾವಿತೇ ಅಗ್ನಿಮದ್ಯ ಹೋತಾರಮಿತಿ ಸೂಕ್ತವಾಕ-ಪ್ರೈಷಂ ಮೈತ್ರಾವರುಣೋ ಬ್ರೂಯಾತ್ । ಅಗ್ನೇರಹಮ್ । ಸೋಮಸ್ಯಾಹಮ್ । ಅಗ್ನೀಷೋಮಯೋರಹಮ್ । ವನಸ್ಪತೇರಹಮ್ । ಅಗ್ನೇಸ್ಸ್ವಿಷ್ಟಕೃತೋಽಹಮ್ ಇತ್ಯಾದಿ । ಜೂಹೂದ್ವಯೇನೋಪಭೃತದ್ವಯೇನ ಚ</p>
<p>ಸಂಸ್ರಾವಹೋಮಃ ।</p>
<p>ಪತ್ನೀಸಂಯಾಜಾ :-</p>
<p>ಅಗ್ನೇರ್ವೋಪನ್ನಗೃಹಸ್ಯ ಸದಸಿ ಸಾದಯಾಮಿ ಸುಮ್ನಾಯ ಸುಮ್ನಿನೀಸ್ಸುಮ್ನೇ ಮಾ ಧತ್ತ ಧುರಿ ಧುರಿ ಧುರ್ಯೌ ಪಾತ ಸ್ಫ್ಯೇ ಸ್ರುಚಸ್ಸಾದಯೇತ್ । ದಕ್ಷಿಣೇನ ವಿಹಾರಂ ಜಾಘನೀಂ ಹೃತ್ವಾಜ್ಯೇನ ಸೋಮ-ತ್ವಷ್ಟಾರಾವಿಷ್ಟ್ವಾ ಪುರಸ್ತಾದ್ದೇವಪತ್ನೀಭ್ಯಸ್ಸಂಪತ್ನೀಯಂ ಜುಹೋತಿ । ಜುಹ್ವಾಮುಪಸ್ತೀರ್ಯ ಉತ್ತಾನಾಯೈ ಜಾಘನ್ಯೈ ದೇವಾನಾಂ ಪತ್ನೀಭ್ಯೋಽವದ್ಯತಿ । ನೀಚ್ಯಾ ಅಗ್ನಯೇ ಗೃಹಪತಯೇ । ಉತ್ತಾನಾಯೈ ಹೋತ್ರೇ ಇಡಾಮವದ್ಯತಿ । ನೀಚ್ಯಾ ಅಗ್ನೀಧೇ । ತಾಂ ಪತ್ನ್ಯೈ ಪ್ರಯಚ್ಛತಿ । ತಾಂ ಸಾ ಅಧ್ವರ್ಯವೇ ಅನ್ಯಸ್ಮೈ ವಾ ಬ್ರಾಹ್ಮಣಾಯ । ಬಾಹುಂ ಶಮಿತ್ರೇ । ತಂ ಸ ಬ್ರಾಹ್ಮಣಾಯ ಯದ್ಯಬ್ರಾಹ್ಮಣೋ ಭವತಿ । ಪತ್ನೀಸಂಯಾಜಾಂತೋ ಆಜ್ಯೇಡಾಂತೋಽಗ್ನೀಷೋಮೀಯಸ್ಸಂತಿಷ್ಠತೇ ।]</p>
<p>ವಸತೀವರೀ ಪರಿಹರಣಮ್ :-</p>
<p>ನಿಶಾಯಾಂ ವಸತೀವರೀಃ ಪರಿಹರತಿ । ಅಂತರ್ವೇದ್ಯಾಸೀನೇ ಯಜಮಾನೇ ಪತ್ನ್ಯಾಂ ಚ । ನಾದೀಕ್ಷಿತಮಭಿ-ಪರಿಹರೇತ್ । ಸವ್ಯೇಂಽಸೇಽತ್ಯಾಧಾಯಾಪರೇಣ ಪ್ರಾಜಹಿತಂ ಪರಿಕ್ರಮ್ಯ ಪೂರ್ವಯಾದ್ವಾರೋಪನಿರ್ಹೃತ್ಯ ದಕ್ಷಿಣೇನ ವೇದಿಂ ಗತ್ವಾ ದಕ್ಷಿಣೇನ ಮಾರ್ಜಾಲೀಯಂ ಧಿಷ್ಣಿಯಂ ಪರೀತ್ಯ ದಕ್ಷಿಣಸ್ಯಾಮುತ್ತರವೇದಿಶ್ರೋಣ್ಯಾಂ ಸಾದಯತಿ ಇಂದ್ರಾಗ್ನಿಯೋರ್ಭಾಗಧೇಯೀಸ್ಸ್ಥ । ದಕ್ಷಿಣೇಽಂಸೇಽತ್ಯಾಧಾಯ ಯಥೇತಂ ಗತ್ವಾ ಪೂರ್ವಯಾ ದ್ವಾರೋಪನಿರ್ಹೃತ್ಯೋತ್ತರೇಣವೇದಿಂ ಗತ್ವೋತ್ತರೇಣಾಗ್ನೀಧ್ರೀಯಂ ಧಿಷ್ಣಿಯಂ ಪರೀತ್ಯೋತ್ತರಸ್ಯಾ-ಮುತ್ತವೇದಿಶ್ರೋಣ್ಯಾಂ ಸಾದಯತಿ ಮಿತ್ರಾವರುಣಯೋರ್ಭಾಗಧೇಯೀಸ್ಸ್ಥ । ಸವ್ಯೇಂಸೇಽತ್ಯಾಧಾಯ ಯಥೇತಂ ಗತ್ವಾಪರೇಣಾಗ್ನೀಧ್ರೀಯಂ ಧಿಷ್ಣಿಯಮುಪಸಾದಯತಿ ವಿಶ್ವೇಷಾಂ ದೇವಾನಾಂ ಭಾಗಧೇಯೀಸ್ಸ್ಥ । ಯಜ್ಞೇ ಜಾಗೃತ ಸನ್ನಾ ಅಭಿಮಂತ್ರಯತೇ । ಸುಮ್ನಾಯ ಸುಮ್ನಿನೀಸ್ಸುಮ್ನೇ ಮಾ ಧತ್ತ ಇತಿ ಸರ್ವೇಷು ಸಾದನೇಷು ಯಜಮಾನೋ ಪೂರ್ವವಜ್ಜಪತಿ । ಅತ್ರ ಪ್ರತಿಪ್ರಸ್ಥಾತಾ ಪಯಸ್ಯಾರ್ಥಂ ಸಾಯಂದೋಹಂ ದೋಹಯತಿ । ಅಗ್ನೀನ್ಪರಿಸ್ತೀರ್ಯೇತ್ಯಾದಿ । ಕಾಮಧುಕ್ಷಃ ಪ್ರಣೋ ಬ್ರೂಹಿ ಮಿತ್ರಾವರುಣಾಭ್ಯಾಂ ಹವಿರಿಂದ್ರಿಯಮ್ । ಬಹುದುಗ್ಧಿ ಮಿತ್ರಾವರುಣಾಭ್ಯಾಂ ದೇವೇಭ್ಯಃ । ಸೋಮೇನ ತ್ವಾಽಽತನಚ್ಮಿ ಮಿತ್ರಾವರುಣಾಭ್ಯಾಂ ದಧಿ । ಉಚ್ಛೇಷಣಸ್ಥಾನೇ ತಂಡುಲೈರಾತಂಚನಮ್ । ಪ್ರಾತರ್ದೋಹಾಯ ವತ್ಸಾನಪಾಕರೋತೀತ್ಯಂತಂ ಪ್ರಕೃತಿವತ್ । ಅಧ್ವರ್ಯುಸ್ಸಂಪ್ರೇಷ್ಯತಿ ಯಾ ಯಜಮಾನಸ್ಯ ವ್ರತಧುಕ್ ತಸ್ಯಾ ಆಶಿರಂ ಕುರುತ, ಯಾ ಪತ್ನ್ಯೈ ತಸ್ಯೈ ದಧಿಗ್ರಹಾಯ, ಯಾ ಘರ್ಮಧುಕ್ ತಸ್ಯೈ ದಧಿ ಘರ್ಮಾಯ, ತಪ್ತಮನಾತಕ್ತಂ ಮೈತ್ರಾವರುಣಾಯ ಶೃತಾತಙ್ಕ್ಯಂ ದಧಿ ಕುರುತಾದಿತ್ಯಗ್ರಹಾಯ, ಸುಬ್ರಹ್ಮಣ್ಯ ಸುಬ್ರಹ್ಮಣ್ಯಾಮಾಹ್ವಯ ನ ಸದಸ್ಯುಪ ವಸ್ತವೈ । ಪ್ರತಿಪ್ರಸ್ಥಾತಾ ಪಂಚದೋಹಾನಾಂ ಪಾಕಂ ಲೌಕಿಕಾಗ್ನೌ ಕೃತ್ವಾ ಆತಂಚನಾದಿ ತೂಷ್ಣೀಂ ಸರ್ವಂ ಕರೋತಿ ।</p>
<p>ಅತ್ರ ಸವನೀಯಸ್ಯ ಸವನೀಯಾನಾಮಿತಿ ಇಧ್ಮಾಬರ್ಹಿಸ್ಸನ್ನಹ್ಯತಿ । ನ ವಾ ಬರ್ಹಿಃ ಪ್ರಸ್ತರಮೇವ । ಅಧ್ವರ್ಯುಃ - ಇಷೇ ತ್ವೇತ್ಯಾದಿ ಶಾಖಾಮಾಚ್ಛಿನತ್ತಿ ತೂಷ್ಣೀಂ ಪ್ಲಕ್ಷಶಾಖಾಮ್ । ದೇವಸ್ಯ ತ್ವೇತ್ಯಾದಿ ಪ್ರಸ್ತರಂ ಹೃತ್ವಾ । ದೇವಬರ್ಹಿರಿತ್ಯಾದಿ । ಶುಲ್ಬಂ ವಿತತ್ಯ । ಅಲುಭಿತಾ ಯೋನಿರಿತಿ ಕೇವಲಂ ಪ್ರಸ್ತರಂ ನಿಧಾಯ ಬಧ್ವಾನಧೋ ನಿದಧಾತಿ । ತತಸ್ತ್ವಾಂ ತ್ರಯೋವಿಂಶತಿಧಾ । ಐಕ್ಷವೀ ವಿಧೃತೀ ಕಾಷ್ಮರ್ಯಮಯಾಃ ಪರಿಧಯಃ । ಇಧ್ಮ ಪ್ರವ್ರಶ್ಚನಾನಿ ನಿದಧಾತಿ । ವೇದಂ ಕೃತ್ವಾ । ಅಂತರ್ವೇದಿಶಾಖಾಯಾ ಇತ್ಯಾದಿ । ನ ಪರ್ಣವಲ್ಕಮ್ । ಕುಂಭೀಲೇಪಾನಾಂತಮ್ । ಇಮೌ ಪರ್ಣಂ ಚ । ಪರಿಸ್ತೃಣೀತ । ಉಭಾವಗ್ನೀ । ದೇವಾದೇವೇಷು । ತತೋ ಯಜಮಾನಸ್ಯ ವ್ರತಂ ಪ್ರಯಚ್ಛತಿ । ಪ್ರಾಜಹಿತೇ ದೀಕ್ಷಿತಸ್ಯ ವ್ರತಮಿತ್ಯಾದ್ಯಪರೇಣ ಶಾಲಾಮುಖೀಯಂ ವ್ರತಮತ್ಯಾಹೃತ್ಯ ಪ್ರಯಚ್ಛತಿ । ಯೇ ದೇವಾ ಮನೋಜಾತಾ ಇತಿ ವ್ರತಯತಿ । ಹವಿರ್ಧಾನೇ ಯಜಮಾನಂ ಜಾಗರಯಂತಿ ಪ್ರಾಗ್ವಂಶೇ ಪತ್ನೀಮ್ । ಆಗ್ನೀಧ್ರೇ ಏತಾಂ ರಾತ್ರಿಂ ಋತ್ವಿಜೋ ವಸಂತಿ । ಯಜಮಾನೋ ರಾಜಾನಂ ಗೋಪಾಯತಿ ಗೋಪಾಯತಿ ।</p>
<p>॥ ಇತಿ ತೃತೀಯೋಧ್ಯಾಯಃ ॥</p>
<p></p>
<p>॥ ಅಥ ಚತುರ್ಥೋಽಧ್ಯಾಯಃ ॥</p>
<p>॥ ಪ್ರಾತಸ್ಸವನಮ್ ॥
ತ್ರಿಭಾಗೇ ಪಶ್ಚಿಮೇ ರಾತ್ರೌ ತೀರ್ಥೇನ ಪ್ರವಿಶಂತಿ ತೇ ।
ಪ್ರಕ್ಷಾಲ್ಯ ಹಸ್ತಪಾದಾನ್ಸ್ತೇ ಆಗ್ರೀಧ್ರೇ ಯಷ್ಟೃಸಂಗತಾಃ ।
ಆಗ್ನೀಧ್ರೀಯಾದೀನಾಮಭಿಮರ್ಶನಮ್ :-
ಮಹಾರಾತ್ರೇ ಬುಧ್ವಾ ಬ್ರಹ್ಮಣಾ ಸಹ ಆಚಾಂತೋಽಧ್ವರ್ಯುಃ ಅಗ್ನೇ ನಯ ಸುಪಥಾ ರಾಯೇ ಅಸ್ಮಾನ್ ವಿಶ್ವಾನಿ ದೇವ ವಯುನಾನಿ ವಿದ್ವಾನ್ । ಯುಯೋಧ್ಯಸ್ಮಜ್ಜುಹುರಾಣಮೇನೋ ಭೂಯಿಷ್ಠಾಂ ತೇ ನಮಉಕ್ತಿಂ ವಿಧೇಮ ಇತ್ಯಾಗ್ನೀಧ್ರಮಭಿಮೃಶತಿ । ಇದಂ ವಿಷ್ಣುರ್ವಿಚಕ್ರಮೇ ತ್ರೇಧಾ ನಿದಧೇ ಪದಮ್ । ಸಮೂಢಮಸ್ಯ ಪಾꣳಸುರೇ ಹವಿರ್ಧಾನಮ್ । ಅಗ್ನ ಆಯೂꣳಷಿ ಪವಸ ಆ ಸುವೋರ್ಜಮಿಷಂ ಚ ನಃ । ಆರೇ ಬಾಧಸ್ವ ದುಚ್ಛುನಾಮ್ ಇತಿ ಸ್ರುಚಃ । ಪ್ರಚರಣೀಂ ವಾಜಿನಪಾತ್ರಂ ಚ । ಆ ವಾಯೋ ಭೂಷ ಶುಚಿಪಾ ಉಪ ನಸ್ಸಹಸ್ರಂ ತೇ ನಿಯುತೋ ವಿಶ್ವವಾರ । ಉಪೋ ತೇ ಅಂಧೋ ಮದ್ಯಮಯಾಮಿ ಯಸ್ಯ ದೇವ ದಧಿಷೇ ಪೂರ್ವಪೇಯಮ್ ವಾಯವ್ಯಾನಿ । ಚತಸ್ರಸ್ಥಾಲ್ಯಶ್ಚ । ಆಘಾಯೇ ಅಗ್ನಿಮಿಂಧತೇ ಸ್ತೃಣಂತಿ ಬರ್ಹಿರಾನುಷಕ್ । ಯೇಷಾಮಿಂದ್ರೋ ಯುವಾ ಸಖಾ ಸದಃ ।</p>
<p>ಯಜ್ಞತನೂನಾಂ ಹೋಮಃ :-</p>
<p>ಪ್ರಜಾಪತಿರ್ಮನಸಾಂಧೋಚ್ಛೇತ ಇತಿ ತ್ರಯಸ್ತ್ರಿಂಶತಮಾಗ್ನೀಧ್ರೇ ಯಜ್ಞತನೂರ್ಜುಹೋತಿ । ಪ್ರಥಮೇನ ಮಂತ್ರೇಣ ಹುತ್ವಾ ಪೂರ್ವಂ ಪೂರ್ವಮನುದ್ರುತ್ಯೋತ್ತರೇಣೋತ್ತರೇಣ ಸಕೃದ್ಗೃಹೀತಂ ಜುಹೋತಿ । ಪ್ರಜಾಪತಿರ್ಮನಸಾಂಧೋಚ್ಛೇತಸ್ಸ್ವಾಹಾ । ಪ್ರಜಾಪತಯೇ ಸೋಮಾಯೇದಮ್ । ಪ್ರಜಾಪತಿ-ರ್ಮನಸಾಂಧೋಚ್ಛೇತೋ ಧಾತಾ ದೀಕ್ಷಾಯಾಗ್ ಸ್ವಾಹಾ । ಧಾತ್ರೇ ಸೋಮಾಯೇದಮ್ । ಧಾತಾ ದೀಕ್ಷಾಯಾꣳ ಸವಿತಾ ಭೃತ್ಯಾಗ್ ಸ್ವಾಹಾ । ಸವಿತ್ರೇ ಸೋಮಾಯೇದಮ್ । ಸವಿತಾ ಭೃತ್ಯಾಂ ಪೂಷಾ ಸೋಮಕ್ರಯಣ್ಯಾಗ್ ಸ್ವಾಹಾ । ಪೂಷ್ಣೇ ಸೋಮಾಯೇದಮ್ । ಪೂಷಾ ಸೋಮಕ್ರಯಣ್ಯಾಂ ವರುಣ ಉಪನದ್ಧಸ್ಸ್ವಾಹಾ । ವರುಣಾಯ ಸೋಮಾಯೇದಮ್ । ವರುಣ ಉಪನದ್ಧೋಽಸುರಃ ಕ್ರೀಯಮಾಣಸ್ಸ್ವಾಹಾ । ಅಸುರಾಯ ಸೋಮಾಯೇದಮ್ । ಅಸುರಃ ಕ್ರೀಯಮಾಣೋ ಮಿತ್ರಃ ಕ್ರೀತಸ್ಸ್ವಾಹಾ । ಮಿತ್ರಾಯ ಸೋಮಾಯೇದಮ್ । ಮಿತ್ರಃ ಕ್ರೀತಃ ಶಿಪಿವಿಷ್ಟ ಆಸಾದಿತಸ್ಸ್ವಾಹಾ । ಶಿಪಿವಿಷ್ಟಾಯ ಸೋಮಾಯೇದಮ್ । ಶಿಪಿವಿಷ್ಟ ಆಸಾದಿತೋ ನರಂಧಿಷಃ ಪ್ರೋಹ್ಯಮಾಣಸ್ಸ್ವಾಹಾ । ನರಂಧಿಷಾಯ ಸೋಮಾಯೇದಮ್ । ನರಂಧಿಷಃ ಪ್ರೋಹ್ಯಮಾಣೋಽಧಿಪತಿರಾಗತಸ್ಸ್ವಾಹಾ । ಅಧಿಪತಯೇ ಸೋಮಾಯೇದಮ್ । ಅಧಿಪತಿರಾಗತಃ ಪ್ರಜಾಪತಿಃ ಪ್ರಣೀಯಮಾನಸ್ಸ್ವಾಹಾ । ಪ್ರಜಾಪತಯೇ ಸೋಮಾಯೇದಮ್ । ಪ್ರಜಾಪತಿಃ ಪ್ರಣೀಯಮಾನೋಽಗ್ನಿರಾಗ್ನೀಧ್ರೇ ಸ್ವಾಹಾ । ಅಗ್ನಯೇ ಸೋಮಾಯೇದಮ್ । ಅಗ್ನಿರಾಗ್ನೀಧ್ರೇ ಬೃಹಸ್ಪತಿರಾಗ್ನೀಧ್ರಾತ್ಪ್ರಣೀಯಮಾನಸ್ಸ್ವಾಹಾ । ಬೃಹಸ್ಪತಯೇ ಸೋಮಾಯೇದಮ್ । ಬೃಹಸ್ಪತಿರಾಗ್ನೀಧ್ರಾತ್ಪ್ರಣೀಯಮಾನ ಇಂದ್ರೋ ಹವಿರ್ಧಾನೇ ಸ್ವಾಹಾ । ಇಂದ್ರಾಯ ಸೋಮಾಯೇದಮ್ । ಇಂದ್ರೋ ಹವಿರ್ಧಾನೇಽದಿತಿರಾಸಾದಿತಸ್ಸ್ವಾಹಾ । ಅದಿತ್ಯೈ ಸೋಮಾಯೇದಮ್ । ಅದಿತಿರಾಸಾದಿತೋ ವಿಷ್ಣುರುಪಾವಹ್ರಿಯಮಾಣಸ್ಸ್ವಾಹಾ । ವಿಷ್ಣವೇ ಸೋಮಾಯೇದಮ್ । ವಿಷ್ಣುರುಪಾವ-ಹ್ರಿಯಮಾಣೋಽಥರ್ವೋಪೋತ್ತಸ್ಸ್ವಾಹಾ । ಅಥರ್ವಣೇ ಸೋಮಾಯೇದಮ್ । ಅಥರ್ವೋಪೋತ್ತೋ ಯಮೋಽಭಿಷುತಸ್ಸ್ವಾಹಾ । ಯಮಾಯ ಸೋಮಾಯೇದಮ್ । ಯಮೋಽಭಿಷುತೋಽಪೂತಪಾ ಆಧೂಯಮಾನಸ್ಸ್ವಾಹಾ । ಅಪೂತಪೇ ಸೋಮಾಯೇದಮ್ । ಅಪೂತಪಾ ಆಧೂಯಮಾನೋ ವಾಯುಃ ಪೂಯಮಾನಸ್ಸ್ವಾಹಾ । ವಾಯವೇ ಸೋಮಾಯೇದಮ್ । ವಾಯುಃ ಪೂಯಮಾನೋ ಮಿತ್ರಃ, ಕ್ಷೀರಶ್ರೀಸ್ಸ್ವಾಹಾ । ಮಿತ್ರಾಯ ಸೋಮಾಯೇದಮ್ । ಮಿತ್ರಃ, ಕ್ಷೀರಶ್ರೀರ್ಮಂಥೀ ಸಕ್ತುಶ್ರೀಸ್ಸ್ವಾಹಾ । ಮಂಥಿನೇ ಸೋಮಾಯೇದಮ್ । ಮಂಥೀ ಸಕ್ತುಶ್ರೀರ್ವೈಶ್ವದೇವ ಉನ್ನೀತಸ್ಸ್ವಾಹಾ । ವೈಶ್ವದೇವಾಯ ಸೋಮಾಯೇದಮ್ । ವೈಶ್ವದೇವ ಉನ್ನೀತೋ ರುದ್ರ ಆಹುತಸ್ಸ್ವಾಹಾ । ರುದ್ರಾಯ ಸೋಮಾಯೇದಮ್ । ಅಪ ಉಪಸ್ಪೃಶ್ಯ । ರುದ್ರ ಆಹುತೋ ವಾಯುರಾವೃತ್ತಸ್ಸ್ವಾಹಾ । ವಾಯವೇ ಸೋಮಾಯೇದಮ್ । ವಾಯುರಾವೃತ್ತೋ ನೃಚಕ್ಷಾಃ ಪ್ರತಿಖ್ಯಾತಸ್ಸ್ವಾಹಾ । ನೃಚಕ್ಷಸೇ ಸೋಮಾಯೇದಮ್ । ನೃಚಕ್ಷಾಃ ಪ್ರತಿಖ್ಯಾತೋ ಭಕ್ಷ ಆಗತಸ್ಸ್ವಾಹಾ । ಭಕ್ಷಾಯ ಸೋಮಾಯೇದಮ್ । ಭಕ್ಷ ಆಗತಃ ಪಿತೃಣಾಂ ನಾರಾಶ-ꣳಸಸ್ಸ್ವಾಹಾ । ಪಿತೃಭ್ಯಃ ಸೋಮಾಯೇದಮ್೧ । ಅಪ ಉಪಸ್ಪೃಶ್ಯ । ಪಿತೃಣಾಂ ನಾರಾಶꣳಸೋಽ-ಸುರಾತ್ತಸ್ಸ್ವಾಹಾ । ಅಸವೇ ಸೋಮಾಯೇದಮ್ । ಅಸುರಾತ್ತಸ್ಸಿಂಧುರವಭೃಥಮವಪ್ರಯನ್ಥ್ಸ್ವಾಹಾ । ಸಿಂಧವೇ ಸೋಮಾಯೇದಮ್ । ಸಿಂಧುರವಭೃಥಮವ ಪ್ರಯನ್ಥ್ಸಮುದ್ರೋಽವಗತಸ್ಸ್ವಾಹಾ । ಸಮುದ್ರಾಯ ಸೋಮಾಯೇದಮ್ । ಸಮುದ್ರೋಽವಗತಸ್ಸಲಿಲಃ ಪ್ರಪ್ಲುತಸ್ಸ್ವಾಹಾ । ಸಲಿಲಾಯ ಸೋಮಾಯೇದಮ್ । ಸಲಿಲಃ ಪ್ರಪ್ಲುತಸ್ಸುವರುದೃಚಂ ಗತಸ್ಸ್ವಾಹಾ । ಸ್ವಸ್ಸೋಮಾಯೇದಮ್ ।</p>
<p>ಸವನೀಯಪಾತ್ರಾಣಾಮಾಸಾದನಮ್ :-</p>
<p>ಪ್ರಾದೇಶಮಾತ್ರಾಣ್ಯೂರ್ಧ್ವಸಾನೂನ್ಯುಪರಿಷ್ಟಾದಾಸೇಚನವಂತಿ ಮಧ್ಯೇ ಸನ್ನತಾನಿ ವಾಯವ್ಯಾನಿ ಭವಂತಿ । ತೇಷಾಂ ಯಾನ್ಯನಾದಿಷ್ಟವೃಕ್ಷಾಣಿ ವೈಕಂಕತಾನಿ ಸ್ಯುಃ । ಯೋ ವಾ ಯಜ್ಞಿಯೋ ವೃಕ್ಷಃ ಫಲಗ್ರಹಿಃ । ಖರೇ ಪಾತ್ರಾಣಿ ಪ್ರಯುನಕ್ತಿ । ಅಗ್ನಿರ್ದೇವತಾ ಗಾಯತ್ರೀ ಛಂದ ಉಪಾꣳಶೋಃ ಪಾತ್ರಮಸಿ ಖರಸ್ಯ ದಕ್ಷಿಣೇಽಂಸ ಉಪಾಂಶುಪಾತ್ರಮ್ । ಸೋಮೋ ದೇವತಾ ತ್ರಿಷ್ಟುಪ್ ಛಂದೋಽಂತರ್ಯಾಮಸ್ಯ ಪಾತ್ರಮಸಿ ತದುತ್ತರ-ಮಂತರ್ಯಾಮಸ್ಯ । ಬೃಹನ್ನಸಿ ಬೃಹದ್ಗ್ರಾವಾ ಬೃಹತೀಮಿಂದ್ರಾಯ ವಾಚಂ ವದ ತೇ ಅಂತರೇಣ ಗ್ರಾವಾಣ-ಮುಪಾಂಶುಸವನಂ ದಕ್ಷಿಣಮುಖಂ ಸಂಸ್ಪೃಷ್ಟಂ ಪಾತ್ರಾಭ್ಯಾಮ್ । ತಮಪರೇಣ ಪ್ರತ್ಯಂಚಿ ದ್ವಿದೇವತ್ಯಪಾತ್ರಾಣಿ । ಇಂದ್ರೋ ದೇವತಾ ಜಗತೀ ಛಂದ ಇಂದ್ರವಾಯವೋಃ ಪಾತ್ರಮಸಿ ಪರಿಸ್ರಗೈಂದ್ರವಾಯವಸ್ಯ । ಬೃಹಸ್ಪತಿ-ರ್ದೇವತಾನುಷ್ಟುಪ್ಛಂದೋ ಮಿತ್ರಾವರುಣಯೋಃ ಪಾತ್ರಮಸಿ ಅಜಗಾವಂ ಮೈತ್ರಾವರುಣಸ್ಯ ಪಾತ್ರಮೈಂದ್ರ-ವಾಯವಸ್ಯ ಪಶ್ಚಾತ್ । ಅಶ್ವಿನೌ ದೇವತಾ ಪಂಕ್ತಿಶ್ಛಂದೋಽಶ್ವಿನೋಃ ಪಾತ್ರಮಸಿ ದ್ವಿಸ್ರಕ್ತ್ಯಾಶ್ವಿನಸ್ಯ । ತಾನ್ಯಪರೇಣ ಪ್ರಬಾಹುಕ್ ಶುಕ್ರಾಮಂಥಿನೋಃ ಪಾತ್ರೇ । ಸೂರ್ಯೋ ದೇವತಾ ಬೃಹತೀ ಛಂದಃ ಶುಕ್ರಸ್ಯ ಪಾತ್ರಮಸಿ ದಕ್ಷಿಣಮ್ ಬೈಲ್ವಂ ಶುಕ್ರಸ್ಯ । ಚಂದ್ರಮಾ ದೇವತಾ ಸತೋ ಬೃಹತೀ ಛಂದೋ ಮಂಥಿನಃ ಪಾತ್ರಮಸಿ ಉತ್ತರಂ ವೈಕಂಕತಂ ಮಂಥಿನಃ । ತೇ ಅಪರೇಣ ಪ್ರಬಾಹುಕ್ ಋತುಪಾತ್ರೇ ಆಶ್ವತ್ಥೇ ಅಶ್ವಶಫಬುಧ್ನೇ ಉಭಯತೋ ಮುಖೇ ದಕ್ಷಿಣಮಧ್ವರ್ಯೋರುತ್ತರಂ ಪ್ರತಿಪ್ರಸ್ಥಾತುಃ । ಕೋ ವೋ ಯುನಕ್ತಿ ಸ ವೋ ಯುನಕ್ತು ದ್ವಿಃ । ವಿಶ್ವೇ ದೇವಾ ದೇವತೋಷ್ಣಿಹಾ ಛಂದ ಆಗ್ರಯಣಸ್ಯ ಪಾತ್ರಮಸಿ ದಕ್ಷಿಣಸ್ಯಾಂ ಶ್ರೋಣ್ಯಾಮಾಗ್ರಯಣಸ್ಥಾಲೀಮ್ । ಇಂದ್ರೋ ದೇವತಾ ಕಕುಚ್ಛಂದ ಉಕ್ಥಾನಾಂ ಪಾತ್ರಮಸಿ ಉತ್ತರಸ್ಯಾಂ ಶ್ರೋಣ್ಯಾಮುಕ್ಥ್ಯಸ್ಥಾಲೀಮ್ । ಇಂದ್ರೋ ದೇವತಾ ಕಕುಚ್ಛಂದ ಉಕ್ಥಾನಾಂ ಪಾತ್ರಮಸಿ ತಸ್ಯಾ ಉತ್ತರಮುಕ್ಥ್ಯಪಾತ್ರಮ್ । ಸ್ಥಾಲ್ಯಾವನ್ತರೇಣ ತ್ರೀಣ್ಯುದಂಚ್ಯತಿಗ್ರಾಹ್ಯಪಾತ್ರಾಣ್ಯಾಗ್ನೇಯಮೈನ್ದ್ರಂ ಸೌರ್ಯಮಿತಿ । ಕೋ ವೋ ಯುನಕ್ತಿ ಸ ವೋ ಯುನಕ್ತು ತ್ರಿಃ । ಉತ್ತರೇಽಂಸೇ ದಧಿಗ್ರಹಪಾತ್ರಮೌದುಂಬರಂ ಚತುಸ್ಸ್ರಕ್ತಿ ಕೋ ವೋ ಯುನಕ್ತಿ ಸ ವೋ ಯುನಕ್ತು । ದಧಿಗ್ರಹಸ್ಯ ದಕ್ಷಿಣತಃ ಏವಂರೂಪಮೇವ ಅಂಶ್ವದಾಭ್ಯಯೋಃ ಕೋ ವೋ ಯುನಕ್ತಿ ಸ ವೋ ಯುನಕ್ತು । ಏತಸ್ಯೈವ ಹವಿರ್ಧಾನಸ್ಯಾಗ್ರೇಣೋಪಸ್ತಂಭನಮಾದಿತ್ಯಸ್ಥಾಲೀಮ್ ಕೋ ವೋ ಯುನಕ್ತಿ ಸ ವೋ ಯುನಕ್ತು । ಆದಿತ್ಯಪಾತ್ರಂ ಚ ತಸ್ಯಾ ಉತ್ತರಂ ಕೋ ವೋ ಯುನಕ್ತಿ ಸ ವೋ ಯುನಕ್ತು । ಪೃಥಿವೀ ದೇವತಾ ವಿರಾಟ್ಛಂದೋ ಧ್ರುವಸ್ಯ ಪಾತ್ರಮಸಿ ಉತ್ತರಸ್ಯ ಹವಿರ್ಧಾನಸ್ಯಾಗ್ರೇ-ಣೋಪಸ್ತಂಭನಮನುಪೋಪ್ತೇ ಧ್ರುವಸ್ಥಾಲೀಮ್ । ಯದಿ ಷೋಡಶೀ ತದಾ ಖರೇ ಷೋಡಶಿಪಾತ್ರಂ ಖಾದಿರಂ ಚತುಸ್ಸ್ರಕ್ತಿ ಕೋ ವೋ ಯುನಕ್ತಿ ಸ ವೋ ಯುನಕ್ತು । ಖರಸ್ಯ ಮಧ್ಯೇ ಪರಿಪ್ಲವಾಮ್ ಯಥಾ ಸ್ರುಗದಂಡೈವಂ ಕೋ ವೋ ಯುನಕ್ತಿ ಸ ವೋ ಯುನಕ್ತು । ಯಥಾವಕಾಶಂ ದಶ ಚಮಸಾನ್ ನೈಯ್ಯಗ್ರೋಧಾನ್ರೌಹಿತಕಾನ್ ವಾ । ದಶಕೃತ್ವಃ ಕೋ ವೋ ಯುನಕ್ತಿ ಸ ವೋ ಯುನಕ್ತು ।</p>
<p>ಚತರಸ್ರೋ ಬ್ರಹ್ಮಣಶ್ಚ ಹೋತಸ್ತು ಪರಿಮಂಡಲಃ ।</p>
<p>ಪೃಥುಸ್ತು ಯಜಮಾನಸ್ಯ ತ್ರ್ಯಶ್ರಿರುದ್ಗಾತುರಿಷ್ಯತೇ ॥</p>
<p>ಪ್ರಶಾಸ್ತುರವತಷ್ಟಸ್ಯಾದುತಷ್ಟೋ ಬ್ರಹ್ಮಶಂಸಿನಃ ।</p>
<p>ಪೋತುರಗ್ರೇ ವಿಶಾಖೀಯೋ ನೇಷ್ಟುರ್ದಕ್ಷಿಣವಕ್ರಕಃ ॥</p>
<p>ಅಚ್ಛಾವಾಕಸ್ಯ ರಾಸ್ರಾವಾನಾಗ್ನೀಧ್ರಸ್ಯ ಮಯೂಖಕಃ ।</p>
<p>ಸವ್ಯವಕ್ರಸ್ಸದಸ್ಯಸ್ಯ ಏತಚ್ಚಮಸಲಕ್ಷಣಮ್ ॥</p>
<p>ಏತೇ ದಂಡವಿಕಾರಾ ಸ್ಯುಶ್ಚಮಸಾಶ್ಚತುರಶ್ರಕಾಃ ॥</p>
<p>ಹೋತುರ್ಬ್ರಹ್ಮಣ ಉದ್ಗಾತುರ್ಯಷ್ಟುಶ್ಶಾಸ್ತುಶ್ಚ ಶಂಸಿನಃ ।</p>
<p>ಪೋತುರ್ನೇಷ್ಟ್ರಚ್ಛಾವಾಕಾನಾಂ ಆಗ್ನೀಧ್ರಸ್ಯೇತಿ ಚ ಕ್ರಮಃ ॥</p>
<p>ಯುನಜ್ಮಿ ತೇ ಪೃಥಿವೀಂ ಜ್ಯೋತಿಷಾ ಸಹ ದಕ್ಷಿಣಸ್ಯ ಹವಿರ್ಧಾನಸ್ಯಾಧಸ್ತಾತ್ ಪಶ್ಚಾದಕ್ಷಂ ದ್ರೋಣಕಲಶಂ ಸದಶಾಪವಿತ್ರಮ್ । ತಸ್ಯ ವಾಯವ್ಯೈರ್ವೃಕ್ಷನಿಯೋಗಃ । ಯುನಜ್ಮಿ ವಾಯುಮಂತರಿಕ್ಷೇಣ ತೇ ಸಹ ಉತ್ತರಸ್ಯ ಹವಿರ್ಧಾನಸ್ಯೋಪರಿಷ್ಟಾನ್ನೀಡೇ ಆಧವನೀಯಮ್ । ಯುನಜ್ಮಿ ವಾಚꣳ ಸಹ ಸೂರ್ಯೇಣ ತೇ ಪ್ರಧುರೇ ಪೂತಭೃತಮ್ । ಏತಸ್ಯೈವ ಹವಿರ್ಧಾನಸ್ಯಾಧಸ್ತಾತ್ಪಶ್ಚಾದಕ್ಷಂ ತ್ರೀನೇಕಧನಾನ್ ಘಟಾನ್ ಪಂಚ ಸಪ್ತ ನವೈಕಾದಶ ವಾ ತೂಷ್ಣೀಂ ಪ್ರಯುನಕ್ತಿ । ಯಸ್ಮಿನ್ಮಿಮೀತೇ ತಸ್ಯಾಧಿಷವಣಚರ್ಮ ಖರಂ ಪರಿಕೃತ್ತಂ ಚತುಷ್ಪುಟಮುಪರಿಷ್ಟಾದಾಸೇಚನವತ್ । ರಕ್ಷೋಹಣೋ ವಲಗಹನಃ ಪ್ರೋಕ್ಷಾಮಿ ವೈಷ್ಣವಂ ಅಧಿಷವಣಚರ್ಮ ಪ್ರೋಕ್ಷ್ಯ । ರಕ್ಷೋಘ್ನೋ ವೋ ವಲಗಘ್ನಃ ಪ್ರೋಕ್ಷಾಮಿ ವೈಷ್ಣವಾನ್ ಗ್ರಾವ್ಣ್ಣಃ ಪ್ರೋಕ್ಷ್ಯ । ರಕ್ಷೋಹಾ ತ್ವಾ ವಲಗಹಾ ವೈಷ್ಣವಮಾಸ್ತೃಣಾಮಿ ಅಧಿಷವಣಫಲಕಯೋರುತ್ತರಲೋಮಾಸ್ತೀರ್ಯ । ರಕ್ಷೋಘ್ನೋ ವೋ ವಲಗಘ್ನಸ್ಸꣳಸಾದಯಾಮಿ ವೈಷ್ಣವಾನ್ ತಸ್ಮಿಂಶ್ಚತುರೋ ಗ್ರಾವ್ಣ್ಣಃ ಪ್ರಾದೇಶಮಾತ್ರಾನ್ ಊರ್ಧ್ವಸಾನೂನಾಹನನಪ್ರಕಾರಾನಶ್ಮನಸ್ಸಂಸಾದಯತ್ಯುಪರಂ ಪ್ರಥಿಷ್ಠಂ ಮಧ್ಯೇ ಪಂಚಮಮ್ । ತಮಭಿಸಂಮುಖಾ ಭವಂತಿ । ಸ್ಥವೀಯಾಂಸಿ ಮುಖಾನಿ । ಅಪಾಂ ಕ್ಷಯಾ ಋತಸ್ಯ ಗರ್ಭಾ ಭುವನಸ್ಯ ಗೋಪಾಶ್ಶ್ಯೇನಾ ಅತಿಥಯಃ । ಪರ್ವತಾನಾಂ ಕಕುಭಃ ಪ್ರಯುತೋ ನ ಪಾತಾರೋ ವಗ್ನುನೇಂದ್ರಗ್ಗ್ ಹ್ವಯತ । ಘೋಷೇಣಾಮೀವಾಗ್ಶ್ಚಾತಯತ ಯುಕ್ತಾಸ್ಥ ವಹತ । ಸ್ವರ್ಗಂ ಲೋಕಂ ಯಜಮಾನಮಭಿವಹತ ಸನ್ನಾನಭಿಮಂತ್ರ್ಯ । ಅಗ್ನೀಷೋಮೀಯವತ್ ಸವನೀಯಪಾತ್ರಾಣಿ ಪ್ರಯುನಕ್ತಿ ।</p>
<p>ಕರ್ಮಣೇ ವಾಮಿತ್ಯಾದಿ । ಯಜ್ಞಸ್ಯ ಸಂತತಿರಸಿ । ಪವಿತ್ರೇ ಕೃತ್ವಾ, ನ ಬ್ರಹ್ಮವರಣಮ್ । ಯಜಮಾನ ವಾಚಂ ಯಚ್ಛ । ಸಂ ವಿಶಂತಾಮ್ । ಅಗ್ನಿꣳ ಹೋತಾರಮ್ । ಕಸ್ತ್ವಾ ಯನಕ್ತಿ ಸ ತ್ವಾ ಯುನಕ್ತು । ಪ್ರೋಕ್ಷಣೀಸ್ಸಂಸ್ಕೃತ್ಯ । ಬ್ರಹ್ಮಾಣಮಾಮಂತ್ರ್ಯ । ಪಾತ್ರಾಣಿ ಪ್ರೋಕ್ಷ್ಯ । ಪ್ರೋಕ್ಷಣೀಶೇಷಂ ಸದೋ ಹವಿರ್ಧಾನಯೋರ್ಮಧ್ಯೇ ನಿಧಾಯ ಸ್ಫ್ಯಂ ತಿರ್ಯಂಚಂ ಸ್ತಬ್ಧ್ವಾ ಅಗ್ನೀಷೋಮೀಯವತ್ ಸಂಪ್ರೇಷ್ಯತಿ । ಅಗ್ನೇ ಗೃಹಪತ ಉಪಮಾಹ್ವಯಸ್ವ ಇತ್ಯಾದಿ ಸರ್ವꣳ ಶಾಲಾಮುಖೀಯೇ ಕರೋತಿ । ಅಗ್ನೀಷೋಮೀಯವದಾಜ್ಯಾನಿ ಗೃಹ್ಣಾತಿ । ಯಾನಿ ಕಾಷ್ಠಾನಿ ತದಹರಭ್ಯಾಧಾಸ್ಯನ್ಥ್ಸ್ಯಾತ್ತಾನಿ ಸಹೇಧ್ಮೇನ ಪ್ರೋಕ್ಷೇತ್ । ಸಮಾನಮಾ ಸ್ರುಚಾꣳ ಸಾದನಾತ್ । ಪ್ರಚರಣೀಂ ತೂಷ್ಣೀಂ ಸಾದಯೇತ್ । ವಿಷ್ಣೂನಿ ಸ್ಥ ಇತ್ಯಭಿಮಮಂತ್ರಣಂ ಕೃತ್ವಾ೧ । ಯುನಜ್ಮಿ ತಿಸ್ರೋ ವಿಪೃಚಸ್ಸೂರ್ಯಸ್ಯ ತೇ ಸ್ರುಚಸ್ಸನ್ನಾ ಅಭಿಮಂತ್ರಯತೇ । ಅತ್ರ ಸೌಮಿಕಾನಾಂ ಪಾತ್ರಾಣಾಂ ಸಂಸಾದನಮೇಕೇ ಸಮಾಮನಂತಿ । ಯಜಮಾನಃ - ಅಯಂ ಯಜ್ಞೋ, ಮಮಾಗ್ನೇ, ಪಂಚಹೋತೇತ್ಯಾಸನ್ನಾಭಿಮರ್ಶನಮ್ ।</p>
<p>ಅಧ್ವರ್ಯುಃ - ಆ ಸನ್ಯಾನ್ಮಾ ಮಂತ್ರಾತ್ಪಾಹಿ ಕಸ್ಯಾಶ್ಚಿದಭಿಶಸ್ತ್ಯಾಸ್ಸ್ವಾಹಾ । ಪ್ರಜಾಪತಯ ಇದಮ್ । ಸ್ರುವೇಣಾಹವನೀಯೇ ಜುಹೋತಿ । ಪಂಚಹೋತಾರಂ ಚಾಗ್ನೀಧ್ರೇ । ಅಗ್ನಿರ್ಹೋತಾ । ಅಶ್ವಿನಾಧ್ವರ್ಯೂ—। ತ್ವಷ್ಟಾಗ್ನೀತ್ । ಮಿತ್ರ ಉಪವಕ್ತಾ । ಸೋಮಸ್ಸೋಮಸ್ಯ ಪುರೋಗಾಃ । ಶುಕ್ರಶ್ಶುಕ್ರಸ್ಯ ಪುರೋಗಾಃ । ಶ್ರಾತಾಸ್ತ ಇಂದ್ರ ಸೋಮಾಃ । ವಾತಾಪೇರ್ಹವನಶ್ರುತಸ್ಸ್ವಾಹಾ ॥ ವಾಚಸ್ಪತೇ ಬ್ರಹ್ಮಣ ಇದಮ್ । ಮಧ್ಯೇಽಗ್ನೇರಾಜ್ಯಾಹುತೀಃ ಪಶ್ವಾಹುತೀಃ ಪುರೋಡಾಶಾಹುತೀರಿತಿ ಜುಹೋತ್ಯಭಿತಸ್ಸೋಮಾಹುತೀಃ ।</p>
<p>ಸೋಮರಾಜ್ಞಃ ಉಪಾವಹರಣಮ್ :-</p>
<p>ಅತ್ರ ರಾಜಾನಮಂತರೇಷೇ ಗ್ರಾವಸೂಪಾವಹರತಿ । ಹೃದೇ ತ್ವಾ ಮನಸೇ ತ್ವಾ ದಿವೇ ತ್ವಾ ಸೂರ್ಯಾಯ ತ್ವೋರ್ಧ್ವಮಿಮಮಧ್ವರಂ ಕೃಧಿ ದಿವಿ ದೇವೇಷು ಹೋತ್ರಾ ಯಚ್ಛ ಸೋಮ ರಾಜನ್ನೇಹ್ಯವರೋಹ ಮಾ ಭೇರ್ಮಾ ಸಂ ವಿಕ್ಥಾ ಮಾ ತ್ವಾ ಹಿꣳಸಿಷಂ ಪ್ರಜಾಸ್ತ್ವಮುಪಾವರೋಹ ಪ್ರಜಾಸ್ತ್ವಾ-ಮುಪಾವರೋಹಂತು ಏತಾಭ್ಯಾಮುಪಾವರೋಹ್ಯ । ಪುರಾ ವಾಚಃ ಪ್ರವದಿತೋಃ ಪ್ರಾತರನುವಾಕಮುಪಾಕರೋತಿ । ಪುರಾ ವಾ ವಯೋಭ್ಯಃ । ಉದ್ಗಾತಾ ಹೋತಾರಂ ಪ್ರಾತರನುವಾಕಾಯೋಪವಿಷ್ಟಂ ಪೂರ್ವೇಣ ಗತ್ವಾ ಯಜಮಾನಶ್ಚ ತೇನೈವ ಗತ್ವಾ ಪೂರ್ವಯಾ ದ್ವಾರಾ ಹವಿರ್ಧಾನಂ ಪ್ರವಿಶ್ಯ ಹವಿರ್ಧಾನಯೋರಂತರಾಲಚಕ್ರಯೋಃ ಪೂರ್ವಸ್ಯಾಮುದಙ್ಮುಖ ಉಪವಿಶೇತ್ । ಹೋತರೇಹೀತ್ಯುಕ್ತೇ ಹೋತ್ರಾದಿ ಸರ್ವ ಋತ್ವಿಗ್ಭಿಃ ಅಚ್ಛಾವಾಕ-ಗ್ರಾವಸ್ತುದ್ವರ್ಜಂ ತೀರ್ಥಪ್ರವೇಶನಂ ಕರ್ತವ್ಯಮ್ । ಪ್ರಾತರ್ಯಾವಭ್ಯೋ ದೇವೇಭ್ಯೋಽನುಬ್ರೂಹಿ ಬ್ರಹ್ಮನ್ವಾಚಂ ಯಚ್ಛ ಪ್ರತಿಪ್ರಸ್ಥಾತಸ್ಸವನೀಯಾನ್ನಿರ್ವಪ ಸುಬ್ರಹ್ಮಣ್ಯ ಸುಬ್ರಹ್ಮಣ್ಯಾಮಾಹ್ವಯ ಇತಿ ಸಂಪ್ರೇಷ್ಯತಿ । ಯಜಮಾನಃ ಉದ್ಗಾತಾರಂ ಪ್ರತ್ಯಾಹ ವಿಶ್ವರೂಪಾಣಾಂ ಗಾನಂ ಮೇ ಗಾಯ । ಉದ್ಗಾತಾ - ಚತುಷ್ಟೋಮಸ್ತೋಮಸಂಪದ-ತಿರೇಕಾತ್ ಗ್ರಹಶಸ್ತ್ರಾಭಾವಾಚ್ಚ ನಾಹಂ ಗಾಯಾಮಿ ಇತಿ ಪ್ರತ್ಯಾಚಕ್ಷೀತ । ಯಜಮಾನಃ ಪರಿಹರತಿ ವಸತೀವರ್ಯೋ ಗ್ರಹಃ ಪ್ರಾತರನುವಾಕಶ್ಶಸ್ತ್ರಂ ಆಸಾಂ ನ ಚ ಸಂಪತ್ಕೋಪೋ ಯಥಾನ್ಯೈಃ ಪರಿಸಾಮಭಿರ್ಗಾಯೇತ್ಯಾಹ । ತತ ಉದ್ಗಾತಾ ಗಾಯತಿ । ಹೋತಾ ಪ್ರಾತರನುವಾಕಂ ಬ್ರೂತೇ । ಉಪಾಕೃತೇ ಪ್ರಾತರನುವಾಕೇ ಬ್ರಹ್ಮಾ ವಾಚಂ ಯಚ್ಛತ್ಯಾ ಪರಿಧಾನೀಯಾಯಾಃ । ಮನಸಾ ತೇ ವಾಚಂ ಪ್ರತಿಗೃಣಾಮಿ ಇತ್ಯಧ್ವರ್ಯುರ್ಹೋತಾರಮಾಹ ।</p>
<p>ಸವನೀಯಹವಿಷಾಂ ಕರಣಮ್ :-</p>
<p>ಅತ್ರ ಪ್ರತಿಪ್ರಸ್ಥಾತಾ ಸವನೀಯಾನಾಂ ಪಾಣಿಪ್ರಕ್ಷಲನಾದಿ ಕರ್ಮ ಪ್ರತಿಪದ್ಯತೇ । ಪ್ರಾಗ್ವಂಶೇ ಕರೋತಿ । ಕರ್ಮಣೇ ವಾಮ್ । ನೋಲಪರಾಜೀಸ್ತರಣಂ ದ್ವೇ ಭರ್ಜನಾರ್ಥೇ ಕಪಾಲೇ ಏಕಾದಶಪುರೋಡಾಶಕಪಾಲಾನಿ ಶೂರ್ಪೇ ಚ ದ್ವಂದ್ವಮ್ । ಉಲೂಖಲಂ ಪತ್ನ್ಯಾಗ್ನೀಧ್ರಸ್ಯ ವಾ ನಖಾನಿ ಮುಸಲಂ ಚ ದ್ವಂದ್ವಮ್ । ಸ್ಫ್ಯಮಗ್ನಿಹೋತ್ರಹವಣೀ ವರ್ಜಮ್ । ಪುರತಃ ಪಾತ್ರೀಂ ಪ್ರಾಶಿತ್ರಹರಣಂ ಮೇಕ್ಷಣಂ ಮದಂತ್ಯರ್ಥಮ್ । ಉಪವೇಷಂ ಉತ್ಪವಾನಾರ್ಥಂ ಪಾತ್ರಂ ಚ ವೇದಾಗ್ರಂ ಚ ಪ್ರಾತರ್ದೋಹಪಾತ್ರಾಣಿ ವಾಜಿನಪಾತ್ರಂ ಚ ಪ್ರಯುಜ್ಯ, ಪವಿತ್ರೇ ಪೂರ್ವೇದ್ಯುರೇವಾತ್ರ ಕೃತೇ ಭವತಃ೧ । ವಾನಸ್ಪತ್ಯಾಸಿ ಇತಿ ಅಗ್ನಿಹೋತ್ರಹವಣೀಂ ವೇಷಾಯ ವಾಮ್ ಇತಿ ಶೂರ್ಪೇ ಗೃಹೀತ್ವಾ ಪ್ರಾಜಹಿತಸ್ಯ ಪಶ್ಚಾದ್ಭಾಗೇ ಪಾತ್ರ್ಯಾಂ ಯವಾನ್ ವ್ರೀಹೀನ್ ಚ ಸ್ಥಾಪಯಿತ್ವಾ । ಧೂರಸೀತ್ಯಾದಿ । ಯಚ್ಛಂತಾಮ್ । ದೇವಸ್ಯ ತ್ವಾ &mdash;—ಇಂದ್ರಾಯ ಹರಿವತೇ ಜುಷ್ಟಂ ನಿರ್ವಪಾಮಿ ಧಾನಾರ್ಥಾನ್ ಯವಾನ್ನಿರ್ವಪತಿ । ದೇವಸ್ಯ ತ್ವಾ &mdash; ಇಂದ್ರಾಯ ಪೂಷಣ್ವತೇ ಜುಷ್ಟಂ ನಿರ್ವಪಾಮಿ ಕರಂಭಾರ್ಥಾನ್ ಯವಾನ್ನಿರುಪ್ಯ । ಅನ್ಯಸ್ಮಿನ್ ಶೂರ್ಪೇ ಪವಿತ್ರೇ ನಿಧಾಯ । ದೇವಸ್ಯ ತ್ವಾ &mdash; ಸರಸ್ವತ್ಯೈ ಭಾರತ್ಯೈ ಜುಷ್ಟಂ ನಿರ್ವಪಾಮಿ ಲಾಜಾರ್ಥಾನ್ ವ್ರೀಹೀನ್ ನಿರ್ವಪತಿ । ಪೂರ್ವಸ್ಮಿನ್ಚ್ಛೂರ್ಪೇ ಪವಿತ್ರೇ ನಿಧಾಯ ದೇವಸ್ಯ ತ್ವಾ &mdash; ಇಂದ್ರಾಯ ಜುಷ್ಟಂ ನಿರ್ವಪಾಮಿ ಪುರೋಡಾಶಾರ್ಥಾನ್ ಯವಾನ್ನಿರುಪ್ಯ । ನಿರುಪ್ತೇಷ್ವನ್ವೋಪ್ಯ ಇತ್ಯೇತದಂತಂ ಕೃತ್ವಾಭಿಷವಾಯ ಪ್ರವ್ರಜತಿ । ಅಭಿಷುತ್ಯ ಪ್ರತ್ಯೇತ್ಯ ಇದಂ ದೇವಾನಾಮಿತ್ಯಾದಿ । ಅದಿತ್ಯಾಸ್ತ್ವೋಪಸ್ಥೇ ಸಾದಯಾಮೀಂದ್ರ ಹರಿವನ್ ಹವ್ಯꣳ ರಕ್ಷಸ್ವೇಂದ್ರ ಪೂಷಣ್ವನ್ ಹವ್ಯꣳ ರಕ್ಷಸ್ವ ಸರಸ್ವತಿ ಭಾರತಿ ಹವ್ಯꣳ ರಕ್ಷಸ್ವೇಂದ್ರ ಹವ್ಯꣳ ರಕ್ಷಸ್ವ ಅಪರೇಣ ಶಾಲಾಮುಖೀಯಮುಪಸಾದಯತಿ । ನ ಕಸ್ತ್ವಾ । ಸ ಶೂಕಾಯಾಮಿತ್ಯಾದಿ । ದೇವಸ್ಯ ತ್ವಾ &mdash; ಇಂದ್ರಾಯ ಹರಿವತೇ ವೋ ಜುಷ್ಟಂ ಪ್ರೋಕ್ಷಾಮೀಂದ್ರಾಯ ಪೂಷಣ್ವತೇ ವೋ ಜುಷ್ಟಂ ಪ್ರೋಕ್ಷಾಮಿ ಸರಸ್ವತ್ಯೈ ಭಾರತ್ಯೈ ವೋ ಜುಷ್ಟಂ ಪ್ರೋಕ್ಷಾಮೀಂದ್ರಾಯ ವೋ ಜುಷ್ಟಂ ಪ್ರೋಕ್ಷಾಮಿ । ಶುಂಧಧ್ವಮಿತಿ ಸರ್ವಾಭಿರದ್ಭಿಸ್ತ್ರಿಃ ಪ್ರೋಕ್ಷತಿ ।</p>
<p>ಅವಹನನಕಾಲೇ ಲಾಜಾರ್ಥಾನ್ ಪರಿಹಾಪ್ಯೇತಾರಾನವಹಂತಿ । ಉತ್ಕರೇ ತ್ರಿರ್ನಿನೀಯ । ಯಥಾಭಾಗಂ ವ್ಯಾವರ್ತಧ್ವಮ್ ವಿಭಜ್ಯ । ಇದಮಿಂದ್ರಸ್ಯ ಹರಿವತಃ ಇದಮಿಂದ್ರಸ್ಯ ಪೂಷಣ್ವತಃ ಧಾನಾರ್ಥಾನ್ ಕರಂಭಾರ್ಥಾನ್ನಿರ್ದಿಶ್ಯ । ಇದಮಿಂದ್ರಸ್ಯ ಪುರೋಡಾಶಾರ್ಥಾನ್ । ಕೃಷ್ಣಾಜಿನಾದಾನಾದಿ ಇಂದ್ರಾಯ ಜುಷ್ಟಮಧಿವಪಾಮಿ ಧಾನ್ಯಮಸಿ । ಅಣೂನಿ ಕುರುತಾದಿತ್ಯಂತಂ ಕೃತ್ವಾ । ಪಿಷ್ಟಲೇಪಂ ಫಲೀಕರಣಂ ಚ ಪ್ರಜ್ಞಾತಂ ನಿಧಾಯ । ಶಾಲಾಮುಖೀಯೇ ಹವಿಶ್ಶ್ರಪಣಮ್ । ಧೃಷ್ಟ್ಯಾದಾನಾದಿ । ಧ್ರುವಮಸಿ ಇತಿ ಪ್ರಥಮಕಪಾಲ-ಮಂತ್ರೇಣ ಧಾನಾರ್ಥಂ ಲಾಜಾರ್ಥಂ ಚ ಕಪಾಲೇ ಅಧಿಶ್ರಯತಿ । ಪುರೋಡಾಶಕಪಾಲಾನ್ಯುಪಧಾಯ ಸಾಯಂ ದೋಹವತ್ಪ್ರಾತರ್ದೋಹಂ ದೋಹಯತಿ ಏತಾ ಆಚರಂತೀತ್ಯಾದಿ ಸಂಕ್ಷಾಳನನಿನಯನಾಂತಮ್ । ಭೃಗೂಣಾಮಂಗಿರಸಾಂ ತಪಸಾ ತಪ್ಯಸ್ವ ಧಾನಾರ್ಥೇ ಲಾಜಾರ್ಥೇ ಚ ಕಪಾಲೇಽಂಗಾರಾನಧ್ಯೂಹ್ಯ । ತಪ್ಯಧ್ವಮಿತಿ ಪುರೋಡಾಶಕಪಾಲೇಷು । ಮದಂತೀರಧಿಶ್ರಯತೀತ್ಯಾದಿ । ಇಂದ್ರಾಯ ಜುಷ್ಟꣳ ಸಂವಪಾಮಿ । ಪಿಷ್ಟಾನ್ಯುತ್ಪೂಯ ತಂಡುಲಾನುತ್ಪೂಯ ವ್ರೀಹೀನುತ್ಪುನಾತಿ೨ । ಅಪಶ್ಚೋತ್ಪೂಯ ಸಮಾಪ ಇತಿ ಪಿಷ್ಟೇಷ್ವಾನಯತಿ । ಅಧಿಶ್ರಯಣಕಾಲೇ ಘರ್ಮಾಸ್ಸ್ಥ ವಿಶ್ವಾಯುಷಃ ತಂಡುಲಾನೋಪ್ಯ ಧಾನಾಃ ಕರೋತಿ । ಘರ್ಮೋಽಸಿ ಇತಿ ವ್ರೀಹೀನೋಪ್ಯ ಲಾಜಾನ್ ಕರೋತಿ । ಪುರೋಡಾಶಮಧಿಶ್ರಿತ್ಯ ತಪ್ತೇ ಪ್ರಾತರ್ದೋಹೇ ಸಾಯಂ ದೋಹಮಾನಯತಿ । ಉರು ಪ್ರಥಸ್ವೇತ್ಯಾದಿ ಪುರೋಡಾಶಸ್ಯ । ಅಂತರಿತꣳ ಸರ್ವೇಷಾಮ್ । ಆಪ್ಯಲೇಪಂ ನಿನೀಯ ।</p>
<p>ಘೃತಾಗೇಹ್ಯಗ್ನಿಸ್ತ್ವಾ ಹ್ವಯತಿ ದೇವಯಜ್ಯಾಯೈ ಇತ್ಯಾದಿ ಪ್ರಾಶಿತ್ರಂ ಸಂಮೃಜ್ಯ । ಪ್ರಸ್ತರೇ ಪವಿತ್ರೇ ಅಪಿಸೃಜ್ಯ । ಪುರೋಡಾಶೇ ಇದಮಹꣳ ಸೇನಾಯಾ ಇತ್ಯಂಗಾರಾನಪೋಹ್ಯ । ಸೂರ್ಯ ಜ್ಯೋತಿಷೋ ವಿಭಾತ ಮಹತ ಇಂದ್ರಿಯಾಯ ಧಾನಾ ಅಭಿಮಂತ್ರ್ಯ । ಸೂರ್ಯಜ್ಯೋತಿರಿತೀತರೌ । ನ ಸೂರ್ಯಜ್ಯೋತಿ-ರಿತ್ಯಾಮಿಕ್ಷಾಯಾಃ । ತೂಷ್ಣೀಂ ಧಾನಾ ಅಭಿಘಾರ್ಯ । ಆ ಪ್ಯಾಯತಾಂ &mdash; ಸರಸ್ವತ್ಯೈ ಭಾರತ್ಯೈ ಜುಷ್ಟಮಭಿಘಾರಯಾಮಿ ಲಾಜಾನಭಿಘಾರ್ಯ । ತೂಷ್ಣೀಂ ಪುರೋಡಾಶಮ್ । ಯಸ್ತ ಆತ್ಮೇತ್ಯಾಮಿಕ್ಷಾಮ್ । ಸ್ಯೋನಂ ವಸ್ಸದನಂ ಕರೋಮಿ ಘೃತಸ್ಯ ಧಾರಯಾ ಸುಶೇವಂ ಕಲ್ಪಯಾಮಿ ವಃ ಪಾತ್ರ್ಯಾಮುಪಸ್ತೀರ್ಯ । ಪುನಃ ಸ್ಯೋನಂ ತೇ । ಭುವನಸ್ಯ ಗೋಪಾ ಶೃತಾ ಉತ್ಸ್ನಾಂತಿ ಜನಿತ್ರ್ಯೋ೧ ಮತೀನಾಮ್ ಧಾನಾ ಉದ್ವಾಸ್ಯ । ಯಥಾಭಾಗಂ ವ್ಯಾವರ್ತೇಥಾಮ್ ವಿಭಜ್ಯ । ಇದಮಿಂದ್ರಸ್ಯ ಹರಿವತಃ ಧಾನಾ ಅಭಿಮೃಶ್ಯ । ಇದಮಿಂದ್ರಸ್ಯ ಪೂಷಣ್ವತಃ ಕರಂಭಾರ್ಥಾನ್ । ಆಜ್ಯೇನ ಧಾನಾಸ್ಸಂಯುತ್ಯ ಪಾತ್ರ್ಯಾಂ ತೂಷ್ಣೀಂ ಪ್ರತಿಷ್ಠಾಪಯತಿ । ಕರಂಭಸ್ಯ ಕೃಷ್ಣಾಜಿನಾದಾನಾದಿ । ಇಂದ್ರಾಯ ಪೂಷಣ್ವತೇ ಜುಷ್ಟಮಧಿವಪಾಮಿ ಧಾನ್ಯಮಸಿ । ಅಣೂನಿ ಕುರುತಾದಿತ್ಯಂತಂ ಕೃತ್ವಾ ಆಜ್ಯೇನ ಸಂಯುತ್ಯ ಪಾತ್ರ್ಯಾಂ ತೂಷ್ಣೀಂ ಪ್ರತಿಷ್ಠಾಪಯತಿ । ಸ್ಯೋನಂ ತೇ ಸದನಂ ಕರೋಮಿ ಪಾತ್ರ್ಯಾಮುಪಸ್ತೀರ್ಯ । ಭುವನಸ್ಯ ಗೋಪಾ ಶೃತ ಉತ್ಸ್ನಾತಿ ಜನಿತಾ ಮತೀನಾಮ್ ಲಾಜಾನುದ್ವಾಸ್ಯ । ಕೃಷ್ಣಾಜಿನಾದಾನಾದಿ ಅಧಿಷವಣಾನಿ ಸ್ಥ ಮಾನುಷಾಣಿ ಪ್ರತಿ ವೋಽದಿತ್ಯಾಸ್ತ್ವಗ್ವೇತ್ತು ಪತ್ನ್ಯಾಸ್ಸವ್ಯಹಸ್ತಮುಲೂಖಲಸ್ಥಾನೇ ನಿಧಾಯ । ಅಗ್ನೇಸ್ತನೂರಸಿ ಇತ್ಯಂಗುಲೀಷು ಲಾಜಾನಾವಪತಿ । ಅದ್ರಯಸ್ಥ ಮಾನುಷಾಸ್ತ ಇದಂ ದೇವೇಭ್ಯೋ ಹವ್ಯꣳ ಸುಶಮಿ ಶಮೀಢ್ವಮ್ ತಸ್ಯಾ ದಕ್ಷಿಣಹಸ್ತೈರ್ನಖ್ಯೈರ್ಲಾಜೇಭ್ಯ-ಸ್ತುಷಾನ್ ಸಂಹರತಿ । ಅವ ರಕ್ಷಃ । ವರ್ಷವೃದ್ಧಮಸೀತ್ಯಾದಿ । ನ ಪರಾವಾಪಃ । ರಕ್ಷಸಾಂ ಭಾಗೋಽಸಿ ಹಸ್ತೇನ ತುಷಾನ್ನಿರಸ್ಯ । ಅಪ ಉಪಸ್ಪೃಶ್ಯ । ತಸ್ಮಿನ್ ಸೀದಾಮೃತೇ ಪ್ರತಿತಿಷ್ಠ ವ್ರೀಹೀಣಾಂ ಮೇಧ ಸುಮನಸ್ಯಮಾನಃ ಇತಿ ಪಾತ್ರ್ಯಾಂ ಪ್ರತಿಷ್ಠಾಪಯತಿ । ಸ್ಯೋನಂ ತ ಇತ್ಯಾದಿ ಪುರೋಡಾಶಮುದ್ವಾಸ್ಯ ಪ್ರಾತ್ರ್ಯಾಂ ತೂಷ್ಣೀಂ ಪ್ರತಿಷ್ಠಾಪಯತಿ । ದೃꣳಹೇತ್ಯಾಮಿಕ್ಷಾಮುದ್ವಾಸ್ಯ ಸಂಹತ್ಯ ದ್ವಯೋಃ ಪಾತ್ರಯೋರುದ್ಧೃತ್ಯ ವಾಜಿನಾ ಏಕದೇಶೇನೋಪಸಿಂಚತಿ । ಇರಾ ಭೂತಿರಿತಿ ತ್ರಯಾಣಾಂ ಕೃತ್ವಾ ವಿರಮತಿ ।</p>
<p>ಏಕಧನ ಘಟೇಷು ಅಪ್ಗ್ರಹಣಮ್ :-</p>
<p>ಅಧ್ವರ್ಯುಃ - ಯತ್ರಾಭಿಜಾನಾತ್ಯಭೂದುಷಾರುಶತ್ಪಶುರಿತಿ ತತ್ಪ್ರಚರಣ್ಯಾ ಜುಹೋತಿ ಶೃಣೋತ್ವಗ್ನಿಸ್ಸಮಿಧಾ</p>
<p>ಹವಂ ಮೇ ಶೃಣ್ವಂತ್ವಾಪೋ ಧಿಷಣಾಶ್ಚ ದೇವೀಃ । ಶೃಣೋತ ಗ್ರಾವಾಣೋ ವಿದುಷೋಽನು ಯಜ್ಞꣳ ಶೃಣೋತು ದೇವಸ್ಸವಿತಾ ಹವಂ ಮೇ ಸ್ವಾಹಾ । ಅಗ್ನ್ಯಪ್ಗ್ರಾವಸವಿತೃಭ್ಯ ಇದಮ್ । ಅಪರಂ ಚತುರ್ಗೃಹೀತಂ ಗೃಹೀತ್ವಾ ಸಂಪ್ರೇಷ್ಯತಿ । ಅಪ ಇಷ್ಯ ಹೋತರ್ಮೈತ್ರಾವರುಣಸ್ಯ ಚಮಸಾಧ್ವರ್ಯವಾದ್ರವೈಕಧನಿನ ಆದ್ರವತ ನೇಷ್ಟಃ ಪತ್ನೀಮುದಾನಯೋನ್ನೇತರ್ಹೋತೃಚಮಸೇನ ವಸತೀವರೀಭಿಶ್ಚಾತ್ವಾಲಂ ಪ್ರತ್ಯಾಸ್ವ ।</p>
<p>ಪನ್ನೇಜನೀಗ್ರಹಣಂ, ಸಾದನಂ ಚ :-</p>
<p>ನೇಷ್ಟಾ - ಪ್ರೇಹ್ಯುದೇಹ್ಯೃತಸ್ಯ ವಾಮೀರನ್ವಗ್ನಿಸ್ತೇಗ್ರಂ ನಯತ್ವದಿತಿರ್ಮಧ್ಯಂ ದಧತಾꣳ ರುದ್ರಾವ-</p>
<p>ಸೃಷ್ಟಾಸಿ ಯುವಾ ನಾಮ ಮಾ ಮಾ ಹಿꣳಸೀಃ ಪನ್ನೇಜನೀಸ್ಥಾಲೀಂ ಧಾರಯಮಾಣಾಂ ಪತ್ನೀಮುದಾನಯತಿ । ಅಧ್ವರ್ಯುಬ್ರಹ್ಮಯಜಮಾನಶ್ಚಮಸಾಧ್ವರ್ಯುರುನ್ನೇತಾ ಚ ಚಾತ್ವಾಲೋತ್ಕರಾವಂತರೇಣ ಗಚ್ಛಂತ್ಯೇಕಧನಿನಃ ಪತ್ನೀ ಚ । ಅಧ್ವರ್ಯುಃ - ಹೋತುಃ ಪ್ರಾತರನುವಾಕಂ ಶೃಣ್ವನ್ನೇವಾವಿದೂರಸ್ಥಂ ವಹಂತೀನಾಂ ಜಲಂ ಪ್ರತ್ಯುದೂಹ್ಯ ಗೃಹ್ಣೀಯಾತ್ । ದೇವೀರಾಪೋಽಪಾನ್ನಪಾದ್ಯ ಊರ್ಮಿರ್ಹವಿಷ್ಯ ಇಂದ್ರಿಯಾವಾನ್ ಮದಿಂತಮಸ್ತಂ ದೇವೇಭ್ಯೋ ದೇವತ್ರಾ ಧತ್ತ ಶುಕ್ರꣳ ಶುಕ್ರಪೇಭ್ಯೋ ಯೇಷಾಂ ಭಾಗಸ್ಸ್ಥ ಸ್ವಾಹಾ ತೃಣಮಂತರ್ಧಾಯಾಪ್ಸು ಸಾವಶೇಷಂ ಜುಹೋತಿ । ಅದ್ಭ್ಯ ಇದಮ್ । ಯದಿ ವಾ ಪುರಾ ತೃಣಂ ಸ್ಯಾತ್ತಸ್ಮಿನ್ ಜುಹುಯಾತ್ । ಕಾರ್ಷಿರಸ್ಯಪಾಪಾಂ ಮೃಧ್ರಮ್ ದರ್ಭೈರಾಹುತಿಮಪಪ್ಲಾವ್ಯ । ಸಮುದ್ರಸ್ಯ ವೋಽಕ್ಷಿತ್ಯಾ ಉನ್ನಯೇ ಅಭಿಹುತಾನಾಂ ಮೈತ್ರಾವರುಣಚಮಸೇನ ಗೃಹ್ಣಾತಿ । ಸೋಮಸ್ಯ ತ್ವಾ ಮೂಜವತೋ ರಸಂ ಗೃಹ್ಣಾಮಿ ಏಕಧನಾಃ ಪ್ರತಿಘಟಂ ಮಂತ್ರಾವೃತ್ತಿಃ । ಪತ್ನೀ ಪ್ರತ್ಯಙ್ ತಿಷ್ಠಂತೀ ವಸುಭ್ಯೋ ರುದ್ರೇಭ್ಯ ಆದಿತ್ಯೇಭ್ಯೋ ವಿಶ್ವೇಭ್ಯೋ ವೋ ದೇವೇಭ್ಯಃ ಪನ್ನೇಜನೀರ್ಗೃಹ್ಣಾಮಿ ಯಜ್ಞಾಯ ವಃ ಪನ್ನೇಜನೀ-ರ್ಗೃಹ್ಣಾಮಿ ಪನ್ನೇಜನೀರ್ಗೃಹ್ಣಾತಿ । ಪ್ರೇಹ್ಯುದೇಹ್ಯೃತಸ್ಯ ವಾಮೀರನ್ವಗ್ನಿಸ್ತೇಗ್ರಂ ನಯತ್ವದಿತಿರ್ಮಧ್ಯಂ ದಧತಾꣳ ರುದ್ರಾವಸೃಷ್ಟಾಸಿ ಯುವಾ ನಾಮ ಮಾ ಮಾ ಹಿꣳಸೀಃ ಪೂರ್ವವನ್ನೇಷ್ಟಾ ಪತ್ನಿಮುದಾನಯತಿ । ವಸುಭ್ಯೋ ರುದ್ರೇಭ್ಯ ಆದಿತ್ಯೇಭ್ಯೋ ವಿಶ್ವೇಭ್ಯೋ ವೋ ದೇವೇಭ್ಯಃ ಪನ್ನೇಜನೀಸ್ಸಾದಯಾಮಿ ಯಜ್ಞಾಯ ವಃ ಪನ್ನೇಜನೀಸ್ಸಾದಯಾಮಿ ಅಪರೇಣ ನೇಷ್ಟ್ರೀಯಂ ಪ್ರತ್ಯಙ್ ತಿಷ್ಠಂತೀ ಪನ್ನೇಜನೀಸ್ಸಾದಯತಿ । ತಾ ಏವಮೇವಾಚ್ಛಾವಾಕಂ ಸೀದಂತಮನೂಪಸಾದಯತಿ ।</p>
<p>ಹೋತೃಚಮಸಮೈತ್ರಾವರುಣಚಮಸಯೋಃ ಪರಸ್ಪರಂ ವ್ಯಾನಯನಮ್ :-</p>
<p>ಉನ್ನೇತಾ ಹೋತೃಚಮಸಂ ವಸತೀವರೀಶ್ಚಾತ್ವಾಲಮಾನಯತಿ । ಅಧ್ವರ್ಯುಃ - ಹೋತೃಚಮಸೇ ವಸತೀವರೀಭ್ಯೋಽಪೋ ನಿಷಿಚ್ಯ ಉಪರಿ ಚಾತ್ವಾಲೇ ಹೋತೃಚಮಸಂ ಮೈತ್ರಾವರುಣಚಮಸಂ ಚ ಸಗ್ಗ್ಸ್ಪರ್ಶ್ಯ ವಸತೀವರೀರ್ವ್ಯಾನಯತಿ । ಸಮನ್ಯಾಯಂತೀತ್ಯಭಿಜ್ಞಾಯ ಹೋತೃಚಮಾಸಾನ್ಮೈತ್ರಾವರುಣಚಮಸೇ ವಸತೀವರೀ-</p>
<p>ರ್ವ್ಯಾನಯತಿ । ಮೈತ್ರಾವರುಣಚಮಸಾದ್ಧೋತೃಚಮಸೇ ಏತದ್ವಾ ವಿಪರೀತಮ್ ।</p>
<p>ಹೋತೃಚಮಸಮೈತ್ರಾವರುಣಚಮಸಯೋಸ್ಸಮಂಜನಮ್ :-</p>
<p>ಉಪರಿಚಾತ್ವಾಲೇ ಧಾರ್ಯಮಾಣಾ ಉಭಯೀಃ ಪ್ರಚರಣ್ಯಾ ಸಮನಕ್ತಿ । ಸಂ ವೋಽನಕ್ತು ವರುಣ-ಸ್ಸಮಿಂದ್ರಸ್ಸಂ ಪೂಷಾ ಸಂ ಧಾತಾ ಸಂ ಬೃಹಸ್ಪತಿಃ । ತ್ವಷ್ಟಾ ವಿಷ್ಣುಃ ಪ್ರಜಯಾ ಸꣳ ರರಾಣೋ ಯಜಮಾನಾಯ ದ್ರವಿಣಂ ದಧಾತು ಹೋತೃಚಮಸೀಯಾ ಆಪಃ । ಯಥಾಯಥಂ ಧುರೋ ಧುರ್ಭಿಃ ಕಲ್ಪಂತಾಮ್ ಮೈತ್ರಾವರುಣಚಮಸೀಯಾಃ ।</p>
<p>ಕ್ರತುಕರಣಹೋಮಃ :-</p>
<p>ಅವೇರಪೋ ಅಧ್ವರ್ಯಾ೩ಉ ಇತಿ ಪೃಷ್ಟಃ ಉತೇಮನನ್ನಮುಃ ಇತಿ ಪ್ರತ್ಯುಕ್ತ್ವಾ ಪ್ರಚರಣೀಶೇಷಾತ್ ಕ್ರತುಕರಣಂ ಜುಹೋತಿ । ಯಮಗ್ನೇ ಪೃತ್ಸುಮರ್ತ್ಯಮಾ ವೋ ವಾಜೇಷು ಯಂ ಜುನಾಃ । ಸ ಯಂತಾ ಶಶ್ವತೀ ರಿಷಸ್ಸ್ವಾಹಾ । ಅಗ್ನಯ ಇದಮ್ । ತದಭಾವೇ ಚತುರ್ಗೃಹೀತೇನ । ಅಪರಯಾ ದ್ವಾರಾ ಹವಿರ್ಧಾನ-ಮಪಃ ಪ್ರಪಾಯದಯತಿ । ಬ್ರಹ್ಮಾ ಯಜಮಾನಶ್ಚಾಪೋಽನುಪ್ರಪದ್ಯತೇ । ಪ್ರವಿಷ್ಟಾಸ್ವಪ್ಸು ಪ್ರತಿನಿವೃತ್ಯ ಪೂರ್ವಯಾ ದ್ವಾರಾ ಹವಿರ್ಧಾನಂ ಪ್ರವಿಶತಃ । ಬ್ರಹ್ಮಾ ತ್ವಗ್ರೇಣ ಖರಂ ದಕ್ಷಿಣಾತಿಕ್ರಮ್ಯ ದಕ್ಷಿಣತ ಉಪವಿಶತಿ । ಅಧ್ವರ್ಯುಃ ಪೂರ್ವಯಾ ದ್ವಾರಾ ಹವಿರ್ಧಾನಂ ಪ್ರವಿಶ್ಯ ದಕ್ಷಿಣಸ್ಯ ಹವಿರ್ಧಾನಸ್ಯ ಪ್ರಧುರೇ ಪ್ರಚರಣೀಂ ಸಾದಯತಿ । ಯಂ ಕಾಮಯೇತ ಷಂಡಕಸ್ಯಾದಿತಿ ತಂ ಪ್ರಚರಣ್ಯೋಪಸ್ಪೃಶೇತ್ । ಏತಸ್ಯೈವ ಹವಿರ್ಧಾನಸ್ಯಾಧಸ್ತಾತ್ ಪುರೋಕ್ಷಂ ಮೈತ್ರಾವರುಣಚಮಸಮುತ್ತರಸ್ಯಾಂ ವರ್ತನ್ಯಾಂ ಪುರಶ್ಚಕ್ರಂ ಹೋತೃಚಮಸಮುತ್ತರಸ್ಯ ಹವಿರ್ಧಾನಸ್ಯಾಧಸ್ತಾತ್ ಪುರೋಕ್ಷಂ ವಸತೀವರೀಃ ಪಶ್ಚಾದಕ್ಷಮೇಕಧನಾಃ ।</p>
<p>ದಧಿಗ್ರಹಪ್ರಚಾರಃ :-</p>
<p>ಅತ್ರ ದಧಿಗ್ರಹೇಣ ಪ್ರಚರತ್ಯೌದುಂಬರೇಣ ಗೃಹ್ಣಾತಿ । ದಧಿಗ್ರಹಪಾತ್ರಂ ಪ್ರಕ್ಷಾಲ್ಯ ಪೂರ್ವಗೃಹೀತಾನಾಂ ಪಂಚದೋಹಾನಾಮನ್ಯತಮಂ ದಧ್ಯಾನೀಯ ಉಪಯಾಮಗೃಹೀತೋಽಸಿ ಪ್ರಜಾಪತಯೇ ತ್ವಾ ಜ್ಯೋತಿಷ್ಮತೇ ಜ್ಯೋತಿಷ್ಮಂತಂ ಗೃಹ್ಣಾಮಿ ದಕ್ಷಾಯ ದಕ್ಷವೃಧೇ ರಾತಂ ದೇವೇಭ್ಯೋಽಗ್ನಿಜಿಹ್ವೇಭ್ಯಸ್ತ್ವರ್ತಾಯುಭ್ಯ ಇಂದ್ರಜ್ಯೇಷ್ಠೇಭ್ಯೋ ವರುಣರಾಜಭ್ಯೋ ವಾತಾಪಿಭ್ಯಃ ಪರ್ಜನ್ಯಾತ್ಮಭ್ಯೋ ದಿವೇ ತ್ವಾಂತರಿಕ್ಷಾಯ ತ್ವಾ ಪೃಥಿವ್ಯೈ ತ್ವಾ ದಧಿ ಗೃಹೀತ್ವಾ । ಅಪೇಂದ್ರ ದ್ವಿಷತೋ ಮನೋಪಜಿಜ್ಯಾಸತೋ ಜಹ್ಯಪ ಯೋ ನೋಽರಾತೀಯತಿ ತಂ ಜಹಿ ಹರತಿ । ಪ್ರಾಣಾಯ ತ್ವಾಪಾನಾಯ ತ್ವಾ ವ್ಯಾನಾಯ ತ್ವಾ ಸತೇ ತ್ವಾಸತೇ ತ್ವಾದ್ಭ್ಯಸ್ತ್ವೌಷಧೀಭ್ಯೋ ವಿಶ್ವೇಭ್ಯಸ್ತ್ವಾ ಭೂತೇಭ್ಯೋ ಯತಃ ಪ್ರಜಾ ಅಕ್ಖಿದ್ರಾ ಅಜಾಯಂತ ತಸ್ಮೈ ತ್ವಾ ಪ್ರಜಾಪತಯೇ ವಿಭೂದಾವ್ನ್ನೇ ಜ್ಯೋತಿಷ್ಮತೇ ಜ್ಯೋತಿಷ್ಮಂತಂ ಜುಹೋಮಿ ಸ್ವಾಹಾ ಉತ್ತರತ ಆಸೀನೋ ಜುಹೋತಿ । ಪ್ರಜಾಪತಯ ಇದಮ್ । ಅತ್ರ ದಧಿಗ್ರಹಪಾತ್ರಮಗ್ನೌ ಪ್ರಹರತಿ ।</p>
<p>ಅದಾಭ್ಯಗ್ರಹಪ್ರಚಾರಃ :-</p>
<p>ಅꣳಶ್ವದಾಭ್ಯಪಾತ್ರಂ ಪ್ರಕ್ಷಾಲ್ಯ । ಶುಕ್ರಂ ತೇ ಶುಕ್ರೇಣ ಗೃಹ್ಣಾಮ್ಯಹ್ನೋ ರೂಪೇಣ ಸೂರ್ಯಸ್ಯ ರಶ್ಮಿಭಿಃ ವಸತೀವರೀಭ್ಯೋ ಗೃಹೀತ್ವಾ ಉಪನದ್ಧಸ್ಯ ರಾಜ್ಞಸ್ತ್ರೀನಂಶೂನ್ ಪ್ರವೃಹತಿ । ವಸವಸ್ತ್ವಾ ಪ್ರವೃಹಂತು ಗಾಯತ್ರೇಣ ಛಂದಸಾಗ್ನೇಃ ಪ್ರಿಯಂ ಪಾಥ ಉಪೇಹಿ ಪ್ರಥಮಮ್ । ರುದ್ರಾಸ್ತ್ವಾ ಪ್ರವೃಹಂತು ತ್ರೈಷ್ಟುಭೇನ ಛಂದಸೇಂದ್ರಸ್ಯ ಪ್ರಿಯಂ ಪಾಥ ಉಪೇಹಿ ದ್ವಿತೀಯಮ್ । ಆದಿತ್ಯಾಸ್ತ್ವಾ ಪ್ರವೃಹಂತು ಜಾಗತೇನ ಛಂದಸಾ ವಿಶ್ವೇಷಾಂ ದೇವಾನಾಂ ಪ್ರಿಯಂ ಪಾಥ ಉಪೇಹಿ ತೃತೀಯಮ್ । ತೈರೇನಂ ಚತುರ ಆಧೂನೋತಿ । ಮಾಂದಾಸು ತೇ ಶುಕ್ರ ಶುಕ್ರಮಾ ಧೂನೋಮಿ । ಭಂದನಾಸು ತೇ ಶುಕ್ರ ಶುಕ್ರಮಾ ಧೂನೋಮಿ । ಕೋತನಾಸು ತೇ ಶುಕ್ರ ಶುಕ್ರಮಾ ಧೂನೋಮಿ ಪ್ರಥಮಮ್ । ನೂತನಾಸು ತೇ ಶುಕ್ರ ಶುಕ್ರಮಾ ಧೂನೋಮಿ । ರೇಶೀಷು ತೇ ಶುಕ್ರ ಶುಕ್ರಮಾ ಧೂನೋಮಿ । ಮೇಷೀಷು ತೇ ಶುಕ್ರ ಶುಕ್ರಮಾ ಧೂನೋಮಿ ದ್ವಿತೀಯಮ್ । ವಾಶೀಷು ತೇ ಶುಕ್ರ ಶುಕ್ರಮಾ ಧೂನೋಮಿ । ವಿಶ್ವಭೃತ್ಸು ತೇ ಶುಕ್ರ ಶುಕ್ರಮಾ ಧೂನೋಮಿ । ಮಾಧ್ವೀಷು ತೇ ಶುಕ್ರ ಶುಕ್ರಮಾ ಧೂನೋಮಿ ತೃತೀಯಮ್ । ಕಕುಹಾಸು ತೇ ಶುಕ್ರ ಶುಕ್ರಮಾ ಧೂನೋಮಿ । ಶಕ್ವರೀಷು ತೇ ಶುಕ್ರ ಶುಕ್ರಮಾ ಧೂನೋಮಿ । ಶುಕ್ರಾಸು ತೇ ಶುಕ್ರ ಶುಕ್ರಮಾ ಧೂನೋಮಿ ಚತುರ್ಥಮ್ । ಆಸ್ಮಿನ್ನುಗ್ರಾ ಅಚುಚ್ಯವುರ್ದಿವೋ ಧಾರಾ ಅಸಶ್ಚತ ಗ್ರಹಮಾದಾಯ । ಕಕುಹꣳ ರೂಪಂ ವೃಷಭಸ್ಯ ರೋಚತೇ ಬೃಹತ್ಸೋಮಸ್ಸೋಮಸ್ಯ ಪುರೋಗಾಶ್ಶುಕ್ರಶ್ಶುಕ್ರಸ್ಯ ಪುರೋಗಾಃ ಹರತಿ । ಯತ್ತೇ ಸೋಮಾದಾಭ್ಯಂ ನಾಮ ಜಾಗೃವಿ ತಸ್ಮೈ ತೇ ಸೋಮ ಸೋಮಾಯ ಸ್ವಾಹಾ । ಸೋಮಾಯೇದಮ್ । ಪೃಷ್ಠ್ಯಾಯಾ ಉತ್ತರತ ಆಸೀನೋ ಜುಹೋತಿ । ಅಧ್ವರ್ಯೋ ದ್ವಾದಶ ಪ್ರಥಮಗರ್ಭಾಃ ಪಷ್ಠೌಹೀಸ್ತೇ ದದಾಮಿ ಕೃತ್ಯಧೀವಾಸಂ ಚ । ಅಧ್ವರ್ಯುಸ್ತೂಷ್ಣೀಂ ಪ್ರತಿಗೃಹ್ಣಾತಿ । ಆಧವನಾನꣳಶೂನ್ ಪ್ರಜ್ಞಾತಂ ದ್ವಿದೇವತ್ಯಪಾತ್ರಾಣಾಮಧಸ್ತಾನ್ನಿದಧಾತಿ ।</p>
<p>ಅಂಶುಗ್ರಹಪ್ರಚಾರಃ :-</p>
<p>ಅಥಾಂಶುಂ ಗೃಹ್ಣಾತಿ । ಏಕಗ್ರಹಾಯಾಪ್ತಂ ರಾಜಾನಮುಪರೇ ನ್ಯುಪ್ಯ ವಸತೀವರೀಭಿರುಪಸೃಜ್ಯ । ಅವೀವೃಧಂ ವೋ ಮನಸಾ ಸಜಾತಾ ಋತಪ್ರಜಾತಾ ಭಗ ಇದ್ವಸ್ಸ್ಯಾಮ । ಇಂದ್ರೇಣ ದೇವೀರ್ವೀರುಧಸ್ಸಂವಿದಾನಾ ಅನುಮನ್ಯಂತಾꣳ ಸವನಾಯ ಸೋಮಮ್ ರಾಜಾನಮಭಿಮಂತ್ರ್ಯ । ಹಿರಣ್ಯಪಾಣಿಸ್ತೂಷ್ಣೀಂ ಗ್ರಾವ್ಣ್ಣಾ ಸಕೃದಭಿಷುತ್ಯ೧ । ಆ ಮಾಸ್ಕಾನ್ ಸಹ ಪ್ರಜಯಾ ಸಹ ರಾಯಸ್ಪೋಷೇಣೇಂದ್ರಿಯಂ ಮೇ ವೀರ್ಯಂ ಮಾ ನಿರ್ವಧೀಃ ಪ್ರಥಮಪ್ಲುತಮಂಶುಮಭಿಮಂತ್ರಯತೇ । ದ್ರಪ್ಸಶ್ಚಸ್ಕಂದ ಪೃಥಿವೀಮನು ದ್ಯಾಮಿಮಂ ಚ ಯೋನಿಮನು ಯಶ್ಚ ಪೂರ್ವಃ । ತೃತೀಯಂ ಯೋನಿಮನು ಸಂಚರಂತಂ ದ್ರಪ್ಸಂ ಜುಹೋಮ್ಯನು ಸಪ್ತ ಹೋತ್ರಾಃ ಇತಿ ವಿಪ್ರುಷಃ । ವಾಮದೇವ್ಯಂ ಮನಸಾ ಗಾಯಮಾನೋಽನವಾನಂ ಗೃಹ್ಣಾತಿ । ವಾಮದೇವ್ಯಸ್ಯ ವಾ ಋಚಾ । ಯಜಮಾನೇನ ಸಹ ಪ್ರಾಣ್ಯಾಪಾನ್ಯ ಮಧ್ಯಸ್ಥೇನ ವಾಯುನಾ ಕಯಾ ನಶ್ಚಿತ್ರ ಆಭುವದೂತೀ ಸದಾವೃಧಸ್ಸಖಾ । ಕಯಾ ಶಚಿಷ್ಠಯಾ ವೃತೋಪಯಾಮಗೃಹೀತೋಽಸಿ ಪರಾಙ್ಮುಖೋ ಗೃಹೀತ್ವಾ । ಇಂದ್ರಾಗ್ನೀ ಮೇ ವರ್ಚಃ ಕೃಣುತಾಂ ವರ್ಚಸ್ಸೋಮೋ ಬೃಹಸ್ಪತಿಃ । ವರ್ಚೋ ಮೇ ವಿಶ್ವೇ ದೇವಾ ವರ್ಚೋ ಮೇ ಧತ್ತಮಶ್ವಿನಾ ಅಪ ಉಪಸ್ಪೃಶ್ಯ । ದಧನ್ವೇ ವಾ ಯದೀಮನು ವೋಚದ್ಬ್ರಹ್ಮಾಣಿ ವೇರು ತತ್ । ಪರಿ ವಿಶ್ವಾನಿ ಕಾವ್ಯಾ ನೇಮಿಶ್ಚಕ್ರಮಿವಾಭವತ್ಸ್ವಾಹಾ ಅನಿರುಕ್ತಯಾ ಪ್ರಾಜಾಪತ್ಯಯಾ ಪ್ರಾಣ್ಯಾಪಾನ್ಯ ಮಧ್ಯಸ್ಥೇನ ವಾಯುನಾ ಪೃಷ್ಠ್ಯಾಯಾ ಉತ್ತರತ ಆಸೀನೋ ಜುಹೋತಿ । ಪ್ರಜಾಪತಯ ಇದಮ್ । ಅಧ್ವರ್ಯೋ ದ್ವಾದಶ ಪ್ರಥಮಗರ್ಭಾಃ ಪಷ್ಠೌಹೀಸ್ತೇ ದದಾಮಿ ಕೃತ್ಯಧೀವಾಸಂ ಚ । ಅಧ್ವರ್ಯುಸ್ತೂಷ್ಣೀಂ ಪ್ರತಿಗೃಹ್ಯ ।</p>
<p>ಸೋಮಭಕ್ಷಣಮ್ :-</p>
<p>ಸದಸಿ ಪ್ರತ್ಯಙ್ಮುಖೋ ಭಕ್ಷಯತಿ । ಹವಿರ್ಧಾನಸ್ಯೇಶಾನಕೋಣೇಽಧ್ವರ್ಯುಃ ಪ್ರದಕ್ಷಿಣಮಾವೃತ್ಯೋತ್ತರೇಣ ಹವಿರ್ಧಾನಸ್ಯ ಗತ್ವಾ ದಕ್ಷಿಣೇನಾಗ್ನೀಧ್ರೀಯಂ ಪ್ರತ್ಯಂಚಃ ಪ್ರತ್ಯೇತ್ಯ ಸದೋದ್ವಾರಿ ಉಪವಿಶ್ಯ ಭಕ್ಷಯತಿ । ಏವಂ ಸರ್ವತ್ರ ಗಮನಪ್ರಕಾರೋಽಧ್ವರ್ಯೋಃ । ಭಕ್ಷೇಹಿ ಮಾ ವಿಶ ದೀರ್ಘಾಯುತ್ವಾಯ ಶಂತನುತ್ವಾಯ ರಾಯಸ್ಪೋಷಾಯ ವರ್ಚಸೇ ಸುಪ್ರಜಾಸ್ತ್ವಾಯೇಹಿ ವಸೋ ಪುರೋವಸೋ ಪ್ರಿಯೋ ಮೇ ಹೃದೋಽಸ್ಯಶ್ವಿನೋಸ್ತ್ವಾ ಬಾಹುಭ್ಯಾꣳ ಸಘ್ಯಾಸಮ್ । ನೃಚಕ್ಷಸಂ ತ್ವಾ ದೇವ ಸೋಮ ಸುಚಕ್ಷಾ ಅವ ಖ್ಯೇಷಮ್ । ಮಂದ್ರಾಭಿಭೂತಿಃ ಕೇತುರ್ಯಜ್ಞಾನಾಂ ವಾಗ್ಜುಷಾಣಾ ಸೋಮಸ್ಯ ತೃಪ್ಯತು ಮಂದ್ರಾಸ್ವರ್ವಾಚ್ಯದಿತಿರನಾಹತಶೀರ್ಷ್ಣೀ ವಾಗ್ಜುಷಾಣಾ ಸೋಮಸ್ಯ ತೃಪ್ಯತ್ವೇಹಿ ವಿಶ್ವಚರ್ಷಣೇ ಶಂಭೂರ್ಮಯೋಭೂಸ್ಸ್ವಸ್ತಿ ಮಾ ಹರಿ ವರ್ಣ ಪ್ರ ಚರ ಕ್ರತ್ವೇ ದಕ್ಷಾಯ ರಾಯಸ್ಪೋಷಾಯ ಸುವೀರತಾಯೈ ಮಾ ಮಾ ರಾಜನ್ವಿಬೀಭಿಷೋ ಮಾ ಮೇ ಹಾರ್ದಿ ತ್ವಿಷಾ ವಧೀಃ । ವೃಷಣೇ ಶುಷ್ಮಾಯಾಽಽಯುಷೇ ವರ್ಚಸೇ । ವಸುಮದ್ಗಣಸ್ಯ ಸೋಮ ದೇವ ತೇ ಮತಿವಿದಃ ಪ್ರಾತಸ್ಸವನಸ್ಯ ಗಾಯತ್ರಛಂದಸ ಇಂದ್ರಪೀತಸ್ಯ ಮಧುಮತ ಉಪಹೂತಸ್ಯೋಪಹೂತೋ ಭಕ್ಷಯಾಮಿ ಭಕ್ಷಯತಿ । ಹಿನ್ವ ಮೇ ಗಾತ್ರಾ ಹರಿವೋ ಗಣಾನ್ಮೇ ಮಾ ವಿ ತೀತೃಷಃ । ಶಿವೋ ಸಪ್ತಋಷೀನುಪ ತಿಷ್ಠಸ್ವ ಮಾ ಮೇಽವಾಙ್ನಾಭಿಮತಿ ಗಾಃ ನಾಭಿದೇಶಮಭಿಮೃಶತಿ । ಭಕ್ಷೇಹೀತ್ಯಾದಿನಾ ಯಂ ಕಂಚನ ಋತ್ವಿಜಮುಪಹೂಯ ಭಕ್ಷಯಿತ್ವಾ । ಮಾರ್ಜಾಲೀಯೇ ಪ್ರಕ್ಷಾಲ್ಯ ಯಥಾಯತನಂ ಸಾದಯತಿ ।</p>
<p>ಉತ್ತರಸ್ಯಾಂ ವರ್ತನ್ಯಾಂ ಹೋತೃಚಮಸಂ ತೂಷ್ಣೀಂ ವಸತೀವರೀಭಿರಭಿಪೂರಯತಿ । ಪೂರ್ಯಮಾಣಾಸು ಯಜಮಾನಂ ವಾಚಯತಿ । ನಿಗ್ರಾಭ್ಯಾಸ್ಸ್ಥ ದೇವಶ್ರುತ ಆಯುರ್ಮೇ ತರ್ಪಯತ ಪ್ರಾಣಂ ಮೇ ತರ್ಪಯತಾಪಾನಂ ಮೇ ತರ್ಪಯತ ವ್ಯಾನಂ ಮೇ ತರ್ಪಯತ ಚಕ್ಷುರ್ಮೇ ತರ್ಪಯತ ಶ್ರೋತ್ರಂ ಮೇ ತರ್ಪಯತ ಮನೋ ಮೇ ತರ್ಪಯತ ವಾಚಂ ಮೇ ತರ್ಪಯತಾತ್ಮಾನಂ ಮೇ ತರ್ಪಯತಾಂಗಾನಿ ಮೇ ತರ್ಪಯತ ಪ್ರಜಾಂ ಮೇ ತರ್ಪಯತ ಪಶೂನ್ಮೇ ತರ್ಪಯತ ಗೃಹಾನ್ಮೇ ತರ್ಪಯತ ಗಣಾನ್ಮೇ ತರ್ಪಯತ ಸರ್ವಗಣಂ ಮಾ ತರ್ಪಯತ ತರ್ಪಯತ ಮಾ ಗಣಾ ಮೇ ಮಾ ವಿ ತೃಷನ್ ।</p>
<p>ಉಪಾಂಶುಗ್ರಹಃ :-</p>
<p>ದೇವಸ್ಯ ತ್ವಾ ಸವಿತುಃ &mdash; ಹಸ್ತಾಭ್ಯಾಮಾದದೇ ಗ್ರಾವಾಣಮುಪಾಂಶುಸವನಮಾದಾಯ । ಗ್ರಾವಾಸ್ಯ-ಧ್ವರಕೃದ್ದೇವೇಭ್ಯೋ ಗಂಭೀರಮಿಮಮಧ್ವರಂ ಕೃದ್ಧ್ಯುತ್ತಮೇನ ಪವಿನೇಂದ್ರಾಯ ಸೋಮꣳ ಸುಷುತಂ ಮಧುಮಂತಂ ಪಯಸ್ವತಂ ವೃಷ್ಟಿವನಿಮ್ ಗ್ರಾವಾಣಮಭಿಮಂತ್ರಯತೇ । ತಮಾದದಾನೋ ವಾಚಂ ಯಚ್ಛತ್ಯಾ-ಗ್ರಯಣಂ ಗೃಹೀತ್ವಾ ವಿಸೃಜತೇ । ಅಥೈನಮುಪರೇ ನಿಧಾಯಾಂಶುಭಿರಭಿಮಿಮೀತೇ ಕ್ರಯವತ್ । ಏತಾವನ್ನಾನಾ । ಇಂದ್ರಾಯ ತ್ವಾ ವೃತ್ರಘ್ನೇ । ಇಂದ್ರಾಯ ತ್ವಾ ವೃತ್ರತುರೇ । ಇಂದ್ರಾಯ ತ್ವಾಭಿಮಾತಿಘ್ನೇ । ಇಂದ್ರಾಯ ತ್ವಾದಿತ್ಯವತೇ । ಇಂದ್ರಾಯ ತ್ವಾ ವಿಶ್ವದೇವ್ಯಾವತೇ ಏತೈಃ ಪ್ರತಿಮಂತ್ರಮ್ । ಪಂಚಕೃತ್ವೋ ಯಜುಷಾ ಮಿಮೀತೇ ಪಂಚಕೃತ್ವಸ್ತೂಷ್ಣೀಮ್ । ನಾಂಶೂನುಪಸಮೂಹತಿ । ಭೂಯಾಂಸಂ ಪ್ರಾತಸ್ಸವನಾಯ ರಾಜಾನಂ ಪ್ರಕಲ್ಪಯತ್ಯಲ್ಪೀಯಾಂಸಂ ಮಾಧ್ಯಂದಿನಾಯ । ಉಪನಹ್ಯ ಪ್ರತ್ಯಾರೋಪ್ಯ ಏಕಗ್ರಹಾಯಾಪ್ತಂ ರಾಜಾನಮುಪರೇ ನ್ಯುಪ್ಯ ಹೋತೃಚಮಸೇಽಂಶೂನವಧಾಯ । ತಸ್ಮಿನ್ಗ್ರಾವಾಣಮುಪಾಂಶುಸವನಮುಪರಿ ಧಾರಯನ್ ತ್ರಿಃ ಪ್ರದಕ್ಷಿಣಂ ಪರಿಪ್ಲಾವಯನ್ನಿಗ್ರಾಭಮುಪೈತಿ । ಪ್ರಾಗಪಾಗುಧಗಧರಾಕ್ತಾಸ್ತ್ವಾ ದಿಶ ಆ ಧಾವಂತ್ವಂಬ ನಿಷ್ವರ ನಿಗ್ರಾಭ-ಮುಪೈತಿ । ಶ್ವಾತ್ರಾಸ್ಸ್ಥ ವೃತ್ರತುರೋ ರಾಧೋ ಗೂರ್ತಾ ಅಮೃತಸ್ಯ ಪತ್ನೀಸ್ತಾ ದೇವೀರ್ದೇವತ್ರೇಮಂ ಯಜ್ಞಂ ಧತ್ತೋಪಹೂತಾಸ್ಸೋಮಸ್ಯ ಪಿಬತೋಪಹೂತೋ ಯುಷ್ಮಾಕꣳ ಸೋಮಃ ಪಿಬತು ತಾಸಾಮೇಕದೇಶೇನೋಪಸೃಜ್ಯ । ಉಪಸೃಷ್ಟಸ್ಯ ರಾಜ್ಞಷ್ಷಡಂಶೂನಾರ್ದ್ರಾನ್ ಸಂಶ್ಲಿಷ್ಟಾನಾದಾಯ । ಚರ್ಮಣಿ ನಿಧಾಯ । ಯತ್ತೇ ಸೋಮ ದಿವಿ ಜ್ಯೋತಿರ್ಯತ್ಪೃಥಿವ್ಯಾಂ ಯದುರಾವಂತರಿಕ್ಷೇ ತೇನಾಸ್ಮೈ ಯಜಮಾನಾಯೋರು ರಾಯಾ ಕೃದ್ಧ್ಯಧಿ ದಾತ್ರೇಽವೋಚಃ ರಾಜಾನಮಭಿಮಂತ್ರಯತೇ । ಧಿಷಣೇ ವೀಡೂ ಸತೀ ವೀಡಯೇಥಾಮೂರ್ಜಂ ದಧಾಥಾಮೂರ್ಜಂ ಮೇ ಧತ್ತಂ ಮಾ ವಾꣳ ಹಿꣳಸಿಷಂ ಮಾ ಮಾ ಹಿꣳಸಿಷ್ಟಮ್ ಅಧಿಷವಣಫಲಕೇ । ಅವೀವೃಧಂ ವೋ ಮನಸಾ ಸುಜಾತಾ ಋತಪ್ರಜಾತಾ ಭಗ ಇದ್ವಸ್ಸ್ಯಾಮ । ಇಂದ್ರೇಣ ದೇವೀರ್ವೀರುಧಸ್ಸಂವಿದಾನಾ ಅನುಮನ್ಯಂತಾꣳ ಸವನಾಯ ಸೋಮಮ್ ರಾಜಾನಮೇವಾಭಿಮಂತ್ರ್ಯ। ಮಾ ಭೇರ್ಮಾ ಸಂ ವಿಕ್ಥಾಃ ಗ್ರಾವಾಣಮುದ್ಯಮ್ಯ । ಅನಾಗಸಸ್ತ್ವಾ ವಯಮಿಂದ್ರೇಣ ಪ್ರೇಷಿತಾ ಉಪ ವಾಯುಷ್ಟೇ ಅಸ್ತ್ವꣳಶಭೂರ್ಮಿತ್ರಸ್ತೇ ಅಸ್ತ್ವꣳ ಶಭೂರ್ವರುಣಸ್ತೇ ಅಸ್ತ್ವꣳಶಭೂಃ । ಅಹತಸ್ಸೋಮೋ ರಾಜಾ ತೃಣಮಂತರ್ಧಾಯಾಭಿಷುಣೋತಿ । ಏಕಮ್ । ಆ ಮಾಸ್ಕನ್ ಸಹ ಪ್ರಜಯಾ ಸಹ ರಾಯಸ್ಪೋಷೇಣೇಂದ್ರಿಯಂ ಮೇ ವೀರ್ಯಂ ಮಾ ನಿರ್ವಧೀಃ ಪ್ರಥಮಪ್ಲುತ-ಮಂಶುಮಭಿಮಂತ್ರಯತೇ ಅಷ್ಟೌಕೃತ್ವೋಽಗ್ರೇಽಭಿಷುಣೋತಿ । ದ್ರಪ್ಸಶ್ಚಸ್ಕಂದ ಪೃಥಿವೀಮನು ದ್ಯಾಮಿಮಂ ಚ ಯೋನಿಮನು ಯಶ್ಚ ಪೂರ್ವಃ । ತೃತೀಯಂ ಯೋನಿಮನು ಸಂಚರಂತಂ ದ್ರಪ್ಸಂ ಜುಹೋಮ್ಯನುಸಪ್ತ</p>
<p>ಹೋತ್ರಾಃ ಇತಿ ವಿಪ್ರುಷೋಽನುಮಂತ್ರಯತೇ ।</p>
<p>ಅಥ ಪ್ರತಿಪ್ರಸ್ಥಾತಾ ಉಪಾಂಶುಪಾತ್ರಂ ಧಾರಯನ್ ಅಪಾತ್ತಾನಾಮುಪರಿ ದ್ವಾವಂಶೂ ಅಂತರ್ದಧಾತಿ ।</p>
<p>ಅಧ್ವರ್ಯುಃ ಉಭಾಭ್ಯಾಂ ಹಸ್ತಾಭ್ಯಾಂ ಅಭಿಷುತಂ ಸೋಮಂ ದಕ್ಷಿಣೇನ ಹಸ್ತೇನ ಪ್ರಪೀಡ್ಯ ಅಂಜಲಿನಾದಾಯ೧ । ವಾಚಸ್ಪತಯೇ ಪವಸ್ವ ವಾಜಿನ್ ವೃಷಾ ವೃಷ್ಣೋ ಅꣳಶುಭ್ಯಾಂ ಗಭಸ್ತಿಪೂತೋ ದೇವೋ ದೇವಾನಾಂ ಪವಿತ್ರಮಸಿ ಯೇಷಾಂ ಭಾಗೋಽಸಿ ತೇಭ್ಯಸ್ತ್ವಾ ತಸ್ಮಿನ್ನುಪಾಂಶುಪಾತ್ರೇ ಗೃಹ್ಣಾತಿ । ಪವಿತ್ರಮುಪಯಾಮ-ಸ್ಸಾದನಂ ಚ ನ ವಿದ್ಯತೇ । ಅಂಶುದ್ವಯಸ್ಯ ನಿಧಾನಮಾಗ್ನೇಯಸ್ಯಾತಿಗ್ರಾಹ್ಯಸ್ಯಾಧಸ್ತಾತ್ । ಏಷ ಪ್ರಥಮಃ ಪರ್ಯಾಯಃ । ಏವಂ ವಿಹಿತೋ ದ್ವಿತೀಯಸ್ತೃತೀಯಶ್ಚ । ಪ್ರಾಕ್ ಶ್ವಾತ್ರಾಸ್ಥ ಯತ್ತೇ ಸೋಮ ಧಿಷಣೇ ವೀಢೂ ಅವೀವೃಧಂ ವೋ ಮಾ ಭೇರನಾಗಸಸ್ತ್ವಾಽಽಮಾಸ್ಕಾನ್ ದ್ರಪ್ಸೋ ವಾಚಸ್ಪತಿರ್ದಶ । ಅಪಿ ವಾ ಏಕಾದಶಕೃತ್ವೋ ದ್ವಿತೀಯಮಭಿಷುಣೋತಿ । ದ್ವಾದಶಕೃತ್ವಸ್ತೃತೀಯಮ್ । ದ್ವಿರಾದಿತೋಽಂತತೋ ವಾ ನಿಗ್ರಾಭೋಪಾಯನಮುಪಸರ್ಗಶ್ಚ । ಹೋತೃಚಮಸೀಯಾನಂಶೂನುತ್ತಮೇ ಪರ್ಯಾಯೇಽಭಿಷುಣೋತಿ । ಅವಶಿಷ್ಟಾನಾಂ ಪ್ರತಿಪ್ರಸ್ಥಾತಾ ದ್ವೌ ದ್ವಾವಂಶೂ ಅಂತರ್ದಧಾತಿ । ಉಪಾಂಶುಪಾವನಾನಂಶೂನತಿಗ್ರಾಹ್ಯ ಪಾತ್ರಾಣಾಮಧಸ್ತಾನ್ನಿದಧಾತಿ । ಐಂದ್ರಸ್ಯಾಧಸ್ತಾತ್ ದ್ವಿತೀಯೇ ಸೌರ್ಯಸ್ಯಾಧಸ್ತಾತ್ತೃತೀಯೇ । ಸ್ವಾಂಕೃತೋಽಸಿ ಮಧುಮತೀರ್ನ ಇಷಸ್ಕೃಧಿ ವಿಶ್ವೇಭ್ಯಸ್ತ್ವೇಂದ್ರಿಯೇಭ್ಯೋ ದಿವ್ಯೇಭ್ಯಃ ಪಾರ್ಥಿವೇಭ್ಯಃ ಗ್ರಹಮಾದಾಯ । ಉರ್ವಂತರಿಕ್ಷಮನ್ವಿಹಿ ದಕ್ಷಿಣೇನ ಹೋತಾರಮತಿಕ್ರಾಮತಿ ಯೇನ ವಾ ಹೋತಾ ಪ್ರತಿಪಾದಯೇತ್ । ಮನಸ್ತ್ವಾಷ್ಟು ದಕ್ಷಿಣತೋಽವಸ್ಥಾಯ । ದಕ್ಷಿಣಂ ಪರಿಧಿಸಂಧಿಮನ್ವವಹೃತ್ಯ । ಸ್ವಾಹಾ ತ್ವಾ ಸುಭವ-ಸ್ಸೂರ್ಯಾಯ ದಕ್ಷಿಣತಃ ಪ್ರಾಂಚಮೃಜೂಂ ಸಂತತಂ ದೀರ್ಘಂ ಹುತ್ವಾ । ಪ್ರಾಣಾಯೇದಮ್ । ದೇವೇಭ್ಯಸ್ತ್ವಾ ಮರೀಚಿಪೇಭ್ಯಃ ಮಧ್ಯಮೇ ಪರಿಧೌ ಲೇಪಂ ನಿಮಾರ್ಷ್ಟಿ । ದೇವೇಭ್ಯೋ ಮರೀಚಿಪೇಭ್ಯ ಇದಮ್ । ಸರ್ವಮಾ-ಗ್ರಯಣಸ್ಥಲ್ಯಾಂ ಸಂಪಾತಮವನೀಯ । ಏಷ ತೇ ಯೋನಿಃ ಪ್ರಾಣಾಯ ತ್ವಾ ರಿಕ್ತಂ ಪಾತ್ರಮಾಯತನೇ ಸಾದಯಿತ್ವಾ । ತಸ್ಮಿನ್ನಂಶುಮವಾಸ್ಯ ತಂ ತೃತೀಯಸವನೇಽಪಿಸೃಜ್ಯಾಭಿಷುಣುಯಾತ್ ।</p>
<p>ಮಹಾಭಿಷವಃ :-</p>
<p>ಅಥ ಮಹಾಭಿಷವಃ । ಉಶಿಕ್ತ್ವಂ ದೇವಸೋಮ ಗಾಯತ್ರೇಣ ಛಂದಸಾಗ್ನೇಃ ಪ್ರಿಯಂ ಪಾಥೋ ಅಪೀಹಿ ಅದಾಭ್ಯಾಂಶುಮ್ । ಯತ್ತೇ ಸೋಮಾದಾಭ್ಯಂ ನಾಮ ಜಾಗೃವಿ ತಸ್ಮೈ ತೇ ಸೋಮ ಸೋಮಾಯ ಸ್ವಾಹಾ ಉಪಾಂಶು ಪಾವನೌ ಚಾಪಿಸೃಜ್ಯ । ಪುರಸ್ತಾದಧ್ವರ್ಯುರ್ದಕ್ಷಿಣತಃ ಪ್ರತಿಪ್ರಸ್ಥಾತಾ ಪಶ್ಚಾನ್ನೇಷ್ಟೋತ್ತರತ ಉನ್ನೇತೋಪರೇ ರಾಜಾನಂ ನ್ಯುಪ್ಯ ತೂಷ್ಣೀಂ ಹೋತೃಚಮಸೇ ಉದಚನೇನ ವಸತೀವರೀರಾನೀಯ ಅಂಶೂನವಧಾಯ ಪ್ರಾಗಪಾಗಿತಿ ನಿಗ್ರಾಭಮುಪಯಂತಿ । ಶ್ವಾತ್ರಾಸ್ಥ ಇತಿ ತಾಸಾಮೇಕದೇಶೇನೋಪಸೃಜ್ಯ । ಅವೀವೃಧಂ ವ ಇತ್ಯಭಿಮಂತ್ರ್ಯ ಉಪಾಂಶುಸವನವರ್ಜಂ ತೂಷ್ಣೀಮಿತರೈರ್ಗ್ರಾವಭಿರ್ಹಸ್ತಾಭ್ಯಾಮಭಿಷುಣ್ವಂತಿ । ಆ ಮಾಸ್ಕಾನ್ ದ್ರಪ್ಸಶ್ಚಸ್ಕಂದ ಇತಿ ಪೂರ್ವವದಭಿಮಂತ್ರಣಮ್ । ಏವಂ ದ್ವಿತೀಯಂ ತೃತೀಯಂ ಚೋಪಸೃಜ್ಯಾಭಿಷುಣ್ವಂತಿ । ಅಭಿಷುತಂ ಸೋಮಂ ಸರ್ವೇ ದಕ್ಷಿಣೇನ ಹಸ್ತೇನ ಪ್ರಪೀಡಯಂತಿ । ಅಧ್ವರ್ಯು-ರುದಚನೇಽಂಜಲಿನಾ ಸಂಸಿಂಚತಿ । ತಮುನ್ನೇತಾಂತರೇಷೇಣ ಉದ್ಧೃತ್ಯ ಪಶ್ಚಿಮತ ಉದ್ಗಾತಾರಂ ಪರಿಹೃತ್ಯ ಉತ್ತರತಸ್ತಿಷ್ಠನ್ನಾಧವನೀಯೇಽವನಯತಿ ಏಷ ಏವಾಪಾಂ ಸೋಮಸ್ಯ ಚ ಪಂಥಾಃ । ಏಷ ಪ್ರಥಮಃ ಪರ್ಯಾಯಃ, ಏವಂ ವಿಹಿತೋ ದ್ವಿತೀಯಸ್ತೃತೀಯಶ್ಚ । ತೃತೀಯಪರ್ಯಾಯಸ್ಯಾಂತಿಮೇಽಭಿಷವೇ ನಿಗ್ರಾಭೋಪಾಯನ-ಮುಪಸರ್ಗಂ ಚ ದ್ವಿಃ ಕೃತ್ವಾ ಹೋತೃಚಮಸೀಯಾನಂಶೂನ್ ಪ್ರಕ್ಷಿಪ್ಯಾಭಿಷುಣ್ವಂತಿ । ಅಧ್ವರ್ಯುಃ - ಸಂಭೃತ್ಯ ರಾಜಾನಮುಪರೇ ಗ್ರಾವ್ಣ್ಣಸ್ಸಂಮುಖಾನ್ ಕೃತ್ವಾ ಪ್ರಪೀಡ್ಯ ಋಜೀಷಂ ಮುಖೇಷೂಪೋಹತಿ । ಘಾಸಮೇಭ್ಯಃ ಪ್ರಯಚ್ಛತೀತಿ ವಿಜ್ಞಾಯತೇ । ತೇಷೂದ್ಗಾತಾರೋ ದ್ರೋಣಕಲಶಂ ಪ್ರತಿಷ್ಠಾಪ್ಯ ತಸ್ಮಿನ್ನುದೀಚೀನದಶಂ ಪವಿತ್ರಂ ವಿತನ್ವಂತಿ೧ । ಯಜಮಾನಃ ಪವಿತ್ರಂ ತೇ ವಿತತಂ ಬ್ರಹ್ಮಣಸ್ಪತೇ ಪ್ರಭುರ್ಗಾತ್ರಾಣಿ ಪರ್ಯೇಷಿ ವಿಶ್ವತಃ । ಅತಪ್ತತನೂರ್ನತದಾಮೋ ಅಶ್ನುತೇ ಶೃತಾಸ ಇದ್ವಹನ್ತಸ್ತತ್ಸಮಾಶತ ವಿತತ್ಯಮಾನಮಭಿಮಂತ್ರ್ಯ ।</p>
<p>ಧಾರಾಸ್ರಾವಣಂ, ಗ್ರಹಾಣಾಂ ಚ ಗ್ರಹಣಮ್ :-</p>
<p>ಪವಿತ್ರಸ್ಯ ಯಜಮಾನೋ ನಾಭಿಂ ಕೃತ್ವಾ ತಸ್ಮಿನ್ ಹೋತೃಚಮಸೇನ ಧಾರಾಂ ಸ್ರಾವಯತಿ । ಉದಚನೇನ ಉನ್ನೇತಾಧವನೀಯಾದ್ಧೋತೃಚಮಸೇ ಆನಯತಿ । ಸಂತತಾ ಧಾರಾ ಸ್ರಾವಯಿತವ್ಯಾ । ಕಾಮೋ ಹಾಸ್ಯ ಸಮರ್ಧುಕೋ ಭವತೀತಿ ವಿಜ್ಞಾಯತೇ ಅಧ್ವರ್ಯುಃ - ಅಂತರ್ಯಾಮಪಾತ್ರಂ ಪ್ರಕ್ಷಾಲ್ಯ । ಉಪಯಾಮ-ಗೃಹೀತೋಽಸ್ಯಂತರ್ಯಚ್ಛ ಮಘವನ್ ಪಾಹಿ ಸೋಮಮುರುಷ್ಯ ರಾಯಸ್ಸಮಿಷೋ ಯಜಸ್ವಾನ್ತಸ್ತೇ ದಧಾಮಿ ದ್ಯಾವಾಪೃಥಿವೀ ಅಂತರುರ್ವಂತರಿಕ್ಷꣳ ಸಜೋಷಾ ದೇವೈರವರೈಃ ಪರೈಶ್ಚಾತರ್ಯಾಮೇ ಮಘವನ್ ಮಾದಯಸ್ವ ಧಾರಾಯಾ ಅಂತರ್ಯಾಮಂ ಗೃಹೀತ್ವಾ ಪ್ರತಿಪ್ರಸ್ಥಾತ್ರೇ ಪ್ರಯಚ್ಛತಿ । ನ ಪವಿತ್ರಸಂಮಾರ್ಜನಮ್ । ಸ್ವಾಂಕೃತೋಽಸಿ ಮಧುಮತೀರ್ನ ಇಷಸ್ಕೃಧಿ ವಿಶ್ವೇಭ್ಯಸ್ತ್ವೇಂದ್ರಿಯೇಭ್ಯೋ ದಿವ್ಯೇಭ್ಯಃ ಪಾರ್ಥಿವೇಭ್ಯಃ ಗ್ರಹಮಾದಾಯ೨ । ಉರ್ವಂತರಿಕ್ಷಮನ್ವಿಹಿ ಉತ್ತರೇಣ ಹೋತಾರಮತಿಕ್ರಾಮತಿ । ಯೇನ ವಾ ಹೋತಾ ಪ್ರತಿಪಾದಯೇತ್ । ಮನಸ್ತ್ವಾಷ್ಟು ಉತ್ತರತೋಽವಸ್ಥಾಯ । ಉತ್ತರಪರಿಧಿ-ಸಂಧಿಮನ್ವವಹೃತ್ಯ । ಸ್ವಾಹಾ ತ್ವಾ ಸುಭವಸ್ಸೂರ್ಯಾಯ ಉತ್ತರತಃ ಪ್ರಾಂಚಂ ಋಜೂಂ ಸಂತತಂ ದೀರ್ಘಂ ಹುತ್ವಾ । ಇಂದ್ರಾಯೇದಮ್ । ದೇವೇಭ್ಯಸ್ತ್ವಾ ಮರೀಚಿಪೇಭ್ಯಃ ಮಧ್ಯಮೇ ಪರಿಧೌ ಲೇಪಂ ನಿಮಾರ್ಷ್ಟಿ । ದೇವೇಭ್ಯೋ ಮರೀಚಿಪೇಭ್ಯ ಇದಮ್ । ಅಸರ್ವಮಾಗ್ರಯಣಸ್ಥಾಲ್ಯಾಂ ಸಂಪಾತಮವನೀಯ । ಏಷ ತೇ ಯೋನಿರಪಾನಾಯ ತ್ವಾ ಅರಿಕ್ತಂ ಪಾತ್ರಮಾಯತನೇ ಸಾದಯತಿ । ವ್ಯಾನಾಯ ತ್ವಾ ತೇ ಅಂತರೇ ಗ್ರಾವಾಣಮುಪಾಂಶುಸವನಮ್ ಪೂರ್ವವತ್ಸಾದಯತಿ । ನಾನುದಿತೇ ಸೂರ್ಯೇ ಉಪಾಂಶ್ವಂತರ್ಯಾಮೌ ಜುಹುಯಾತ್ । ಉಭಾವನುದಿತೇ ಹೋತವ್ಯಾವಿತ್ಯೇಕೇ ।</p>
<p>ಐಂದ್ರವಾಯವಪಾತ್ರಂ ಪ್ರಕ್ಷಾಲ್ಯ ಆ ವಾಯೋ ಭೂಷ ಶುಚಿಪಾ ಉಪ ನಸ್ಸಹಸ್ರಂ ತೇ ನಿಯುತೋ ವಿಶ್ವವಾರ । ಉಪೋ ತೇ ಅಂಧೋ ಮದ್ಯಮಯಾಮಿ ಯಸ್ಯ ದೇವ ದಧಿಷೇ ಪೂರ್ವಪೇಯಮ್ । ಉಪಯಾಮಗೃಹೀತೋಽಸಿ ವಾಯವೇ ತ್ವಾ ಗೃಹೀತ್ವೋಪಯಮ್ಯ । ಇಂದ್ರವಾಯೂ ಇಮೇ ಸುತಾಃ । ಉಪ ಪ್ರಯೋಭಿರಾಗತಮಿಂದವೋ ವಾಮುಶಂತಿ ಹಿ । ಉಪಯಾಮಗೃಹೀತೋಽಸೀಂದ್ರವಾಯುಭ್ಯಾಂ ತ್ವಾ ಪುನರ್ಗೃಹೀತ್ವಾ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿಸ್ಸಜೋಷಾಭ್ಯಾಂ ತ್ವಾ ಯಥಾಯತನಂ ಸಾದಯತಿ ।</p>
<p>ಮೈತ್ರಾವರುಣಪಾತ್ರಂ ಪ್ರಕ್ಷಾಲ್ಯ ಅಯಂ ವಾಂ ಮಿತ್ರಾವರುಣಾ ಸುತಸ್ಸೋಮ ಋತಾವೃಧಾ । ಮಮೇದಿಹ ಶ್ರುತꣳ ಹವಮ್ । ಉಪಯಾಮಗೃಹೀತೋಽಸಿ ಮಿತ್ರಾವರುಣಾಭ್ಯಾಂ ತ್ವಾ ಗೃಹೀತ್ವೋಪಗ್ರಹಂ ಗೃಹೀತ್ವಾ । ರಾಯಾ ವಯꣳ ಸಸೃವಾꣳಸೋ ಮದೇಮ ಹವ್ಯೇನ ದೇವಾಯ ವಸೇನ ಗಾವಃ । ತಾಂ ಧೇನುಂ ಮಿತ್ರಾವರುಣಾ ಯುವಂ ನೋ ವಿಶ್ವಾಹಾ ಧತ್ತಮನಪಸ್ಫುರಂತೀ೧ । ಪಂಚ ದೋಹಾನಾಂ ಚತುರ್ಥೇನ ಶೃತಶೀತೇನ ಪಯಸಾ ಶ್ರೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರ್​ ಋತಾಯುಭ್ಯಾಂ ತ್ವಾ ಸಾದಯತಿ ।</p>
<p>ಆಶ್ವಿನಮತೀತ್ಯ ಶುಕ್ರಂ ಗೃಹ್ಣಾತಿ । ಶುಕ್ರಪಾತ್ರಂ ಪ್ರಕ್ಷಾಲ್ಯ । ಅಯಂ ವೇನಶ್ಚೋದಯತ್ಪೃಶ್ನಿಗರ್ಭಾ ಜ್ಯೋತಿರ್ಜರಾಯೂ ರಜಸೋ ವಿಮಾನೇ । ಇಮಮಪಾꣳ ಸಂಗಮೇ ಸೂರ್ಯಸ್ಯ ಶಿಶುಂ ನ ವಿಪ್ರಾ ಮತಿಭೀ ರಿಹಂತಿ । ಉಪಯಾಮಗೃಹೀತೋಽಸಿ ಶಂಡಾಯ ತ್ವಾ ಗೃಹೀತ್ವಾ । ಹಿರಣ್ಯೇನ ಶ್ರೀತ್ವಾ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರ್ವೀರತಾಂ ಪಾಹಿ ಸಾದಯತಿ ।</p>
<p>ಮಂಥಿಪಾತ್ರಂ ಪ್ರಕ್ಷಾಲ್ಯ । ತಂ ಪ್ರತ್ನಥಾ ಪೂರ್ವಥಾ ವಿಶ್ವಥೇಮಥಾ ಜ್ಯೇಷ್ಠತಾತಿಂ ಬರ್ಹಿಷದꣳ ಸುವರ್ವಿದಂ ಪ್ರತೀಚೀನಂ ವೃಜನಂ ದೋಹಸೇ ಗಿರಾಶುಂ ಜಯಂತಮನು ಯಾಸು ವರ್ಧಸೇ । ಉಪಯಾಮಗೃಹೀತೋಽಸಿ ಮರ್ಕಾಯ ತ್ವಾ ಗೃಹೀತ್ವಾ । ಮನೋನಯೇಷು ಹವನೇಷು ಜುಹ್ವದ್ವಿಪಶ್ಶಚ್ಯಾ ವನುಥೋ ದ್ರವಂತ । ಆಯಶ್ಶರ್ಯ್ಯಾಭಿಸ್ತುವಿನೃಮ್ಣೋ ಅಸ್ಯಾಶ್ಶ್ರೀಣೀತಾ ದಿಶಂ ಗಭಸ್ತಾತ್ ೨ । ಸಕ್ತುಭಿಶ್ಶ್ರೀಣಾತಿ । ಅನಭಿಧ್ವಂಸಯನ್ನತ್ಮಾನಮಿತರಾಂಶ್ಚ ಗ್ರಹಾನ್ ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿಃ ಪ್ರಜಾಃ ಪಾಹಿ ಸಾದಯತಿ ।</p>
<p>ಆಗ್ರಯಣಂ ಗೃಹ್ಣಾತಿ । ಯ ಆಗ್ರಯಣಸ್ಥಾಲ್ಯಾಂ ಸೋಮಸ್ತಮನ್ಯಸ್ಮಿನ್ ಪಾತ್ರ ಆನೀಯ ತಾಂ ದ್ವಿತೀಯಾಂ ಧಾರಾಂ ಕರೋತಿ । ಯೇ ದೇವಾ ದಿವ್ಯೇಕಾದಶ ಸ್ಥ ಪೃಥಿವ್ಯಾ ಮಧ್ಯೇಕಾದಶ ಸ್ಥಾಪ್ಸುಷದೋ ಮಹಿನೈಕಾದಶ ಸ್ಥ ತೇ ದೇವಾ ಯಜ್ಞಮಿಮಂ ಜುಷಧ್ವಮುಪಯಾಮಗೃಹೀತೋಽಸಿ ದ್ವಾಭ್ಯಾಂ ಧಾರಾಭ್ಯಾಂ ಗೃಹೀತ್ವಾ । ಹಿಂ ಹಿಂ ಹಿಂ ತ್ರಿರ್ಹಿಂಕೃತ್ಯ ವಾಚಂ ವಿಸೃಜತೇ । ಸೋಮಃ ಪವತೇ ಸೋಮಃ ಪವತೇ ಸೋಮಃ ಪವತೇ ಸುಭೂತಾಯ ಪವತೇ ಬ್ರಹ್ಮವರ್ಚಸಾಯ ಪವತೇಽಸ್ಮೈ ಬ್ರಹ್ಮಣೇ ಪವತೇಽಸ್ಮೈ ಕ್ಷತ್ರಾಯ ಪವತೇಽಸ್ಮೈ ವಿಶೇ ಪವತೇಽದ್ಭ್ಯಃ ಪವತ ಓಷಧೀಭ್ಯಃ ಪವತೇ ವನಸ್ಪತಿಭ್ಯಃ ಪವತೇ ದ್ಯಾವಾಪೃಥಿವೀಭ್ಯಾಂ ಪವತೇಽಸ್ಮೈ ಸುನ್ವತೇ ಯಜಮಾನಾಯ ಪವತೇ ಮಹ್ಯಂ ಜೈಷ್ಠಾಯ ಪವತೇ ಯಥಾ ದೇವೇಭ್ಯೋಽಪವಥಾ ಏವಂ ಮಹ್ಯಂ ಪವಸ್ವ ತ್ರಿರುದ್ವದತಿ ಶನೈರುಚ್ಚೈರಥ ಸೂಚ್ಚೈಃ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರ್ವಿಶ್ವೇಭ್ಯಸ್ತ್ವಾ ದೇವೇಭ್ಯಃ ಸಾದಯತಿ ।</p>
<p>ತ್ರೀನಗ್ನಿಷ್ಟೋಮೇಽತಿಗ್ರಾಹ್ಯಾನ್ ಗೃಹ್ಣಾತಿ । ಅಗ್ನ ಆಯೂꣳಷಿ ಪವಸ ಆ ಸುವೋರ್ಜಮಿಷಂ ಚ ನಃ । ಆರೇ ಬಾಧಸ್ವ ದುಚ್ಛುನಾಮ್ । ಉಪಯಾಮಗೃಹೀತೋಽಸ್ಯಗ್ನಯೇ ತ್ವಾ ತೇಜಸ್ವತೇ ಗೃಹೀತ್ವಾ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರಗ್ನಯೇ ತ್ವಾ ತೇಜಸ್ವತೇ ಸಾದಯತಿ ।</p>
<p>ಉತ್ತಿಷ್ಠನ್ನೋಜಸಾ ಸಹ ಪೀತ್ವಾ ಶಿಪ್ರೇ ಅವೇಪಯಃ । ಸೋಮಮಿಂದ್ರ ಚಮೂ ಸುತಮ್ । ಉಪಯಾಮಗೃಹೀತೋಽಸೀಂದ್ರಾಯ ತ್ವೌಜಸ್ವತೇ ಗೃಹೀತ್ವಾ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರಿಂದ್ರಾಯ ತ್ವೌಜಸ್ವತೇ ಸಾದಯತಿ ।</p>
<p>ತರಣಿರ್ವಿಶ್ವದರ್ಶತೋ ಜ್ಯೋತಿಷ್ಕೃದಸಿ ಸೂರ್ಯ । ವಿಶ್ವಮಾಭಾಸಿ ರೋಚನಮ್ । ಉಪಯಾಮ-ಗೃಹೀತೋಽಸಿ ಸೂರ್ಯಾಯ ತ್ವಾ ಭ್ರಾಜಸ್ವತೇ ಗೃಹೀತ್ವಾ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ</p>
<p>ಯೋನಿಸ್ಸೂರ್ಯಾಯ ತ್ವಾ ಭ್ರಾಜಸ್ವತೇ ಸಾದಯತಿ ।</p>
<p>ಸ್ಥಾಲ್ಯೋಕ್ಥ್ಯಂ ಗೃಹ್ಣಾತಿ । ಉಪಯಾಮಗೃಹೀತೋಽಸೀಂದ್ರಾಯ ತ್ವಾ ಬೃಹದ್ವತೇ ವಯಸ್ವತ ಉಕ್ಥಾಯುವೇ ಯತ್ತ ಇಂದ್ರ ಬೃಹದ್ವಯಸ್ತಸ್ಮೈ ತ್ವಾ ವಿಷ್ಣವೇ ತ್ವಾ ಗೃಹೀತ್ವಾ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರಿಂದ್ರಾಯ ತ್ವೋಕ್ಥಾಯುವೇ ಸಾದಯತಿ ।</p>
<p>ಧ್ರುವಸ್ಥಾಲೀಂ ಪಶ್ಚಿಮೇನೋದ್ಗಾತೄನ್ ಪರಿಹೃತ್ಯ ಮೂರ್ಧಾನಂ ದಿವೋ ಅರತಿಂ ಪೃಥಿವ್ಯಾ ವೈಶ್ವಾನರ-ಮೃತಾಯ ಜಾತಮಗ್ನಿಮ್ । ಕವಿꣳ ಸಂಮ್ರಾಜಮತಿಥಿಂ ಜನಾನಾಮಾಸನ್ನಾಪಾತ್ರಂ ಜನಯಂತ ದೇವಾಃ । ಉಪಯಾಮಗೃಹೀತೋಽಸ್ಯಗ್ನಯೇ ತ್ವಾ ವೈಶ್ವಾನರಾಯ ಧ್ರುವೋಽಸಿ ಧ್ರುವಕ್ಷಿತಿರ್ಧ್ರುವಾಣಾಂ ಧ್ರುವತಮೋಽಚ್ಯುತಾನಾಮಚ್ಯುತಕ್ಷಿತ್ತಮಃ ಪೂರ್ಣಂ ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರಗ್ನಯೇ ತ್ವಾ ವೈಶ್ವಾನರಾಯ ಆಯತನೇ ಹಿರಣ್ಯೇ ಸಾದಯೇತ್ । ಸಾದನಾದಿ ಧ್ರುವಸ್ಯ ನ ಯಜಮಾನೋ ಮೂತ್ರಂ ಕರೋತ್ಯಾ ಅವನಯನಾತ್ । ಅತ್ರ ಧಾರಾ ವಿರಮತಿ । ದ್ರೋಣಕಲಶೇ ಪ್ರಪೀಡ್ಯ ಪವಿತ್ರಂ ನಿದಧಾತಿ । ಏಕಧನಾನಾಂ ಯಥಾರ್ಥಂ ಸರ್ವಾಶ್ಚ ಮೈತ್ರಾವರುಣಚಮಸೀಯಾ ಆಧವನೀಯೇಽವನೀಯ ಪೂತಭೃತೋ ಬಿಲ ಉದೀಚೀನದಶಂ ಪವಿತ್ರಂ ವಿತತ್ಯ ಯ ಆಧವನೀಯೇ ರಾಜಾ ತಮಸರ್ವಂ ಪೂತಭೃತ್ಯವನೀಯ ।</p>
<p>ಪವಮಾನಗ್ರಹಾಣಾಮಭಿಮರ್ಶನಮ್ :-</p>
<p>ಉಪಯಾಮಗೃಹೀತೋಽಸಿ ಪ್ರಜಾಪತಯೇ ತ್ವಾ ದ್ರೋಣಕಲಶಮಭಿಮೃಶೇತ್ । ಉಪಯಾಮ-ಗೃಹೀತೋಽಸೀಂದ್ರಾಯ ತ್ವಾ ಆಧವನೀಯಮ್ । ಉಪಯಾಮಗೃಹೀತೋಽಸಿ ವಿಶ್ವೇಭ್ಯಸ್ತ್ವಾ ದೇವೇಭ್ಯಃ ಪೂತಭೃತಮ್ । ತೇ ಪವಮಾನಗ್ರಹಾಃ । ಅಗ್ನಿರ್ಹೋತೇತಿ ಪಂಚಹೋತ್ರಾ ಯಜಮಾನಸ್ಸರ್ವಾನ್ ಗ್ರಹಾನಭಿಮೃಶತಿ ಅಸಂಭವತಾಂ ಮಂತ್ರಾವೃತ್ತಿಃ ।</p>
<p>ವೈಪ್ರುಷ ಹೋಮಃ :-</p>
<p>ಅಧ್ವರ್ಯುಃ – ದ್ರಪ್ಸಶ್ಚಸ್ಕಂದ ಪೃಥಿವೀಮನು ದ್ಯಾಮಿಮಂ ಚ ಯೋನಿಮನು ಯಶ್ಚ ಪೂರ್ವಃ । ತೃತೀಯಂ ಯೋನಿಮನು ಸಂಚರಂತಂ ದ್ರಪ್ಸಂ ಜುಹೋಮ್ಯನು ಸಪ್ತ ಹೋತ್ರಾಸ್ಸ್ವಾಹಾ । ಇಂದ್ರಾಯೇದಮ್ । ಯಸ್ತೇ ದ್ರಪ್ಸಸ್ಸ್ಕಂದತಿ ಯಸ್ತೇ ಅꣳಶುರ್ಬಾಹುಚ್ಯುತೋ ಧಿಷಣಯೋರುಪಸ್ಥಾತ್ । ಅಧ್ವರ್ಯೋರ್ವಾ ಪರಿ ಯಸ್ತೇ ಪವಿತ್ರಾತ್ಸ್ವಾಹಾಕೃತಮಿಂದ್ರಾಯ ತಂ ಜುಹೋಮಿ ಸ್ವಾಹಾ । ಇಂದ್ರಾಯೇದಮ್ । ಯೋ ದ್ರಪ್ಸೋ ಅꣳಶುಃ ಪತಿತಃ ಪೃಥಿವ್ಯಾಂ ಪರಿವಾಪಾತ್ ಪುರೋಡಾಶಾತ್ ಕರಂಭಾತ್ । ಧಾನಾಸೋಮಾ-ನ್ಮಂಥಿನ ಇಂದ್ರಶುಕ್ರಾತ್ ಸ್ವಾಹಾಕೃತಮಿಂದ್ರಾಯ ತಂ ಜುಹೋಮಿ ಸ್ವಾಹಾ । ಇಂದ್ರಾಯೇದಮ್ । ಯಸ್ತೇ ದ್ರಪ್ಸೋ ಮಧುಮಾꣳ ಇಂದ್ರಿಯಾವಾನ್ ಸ್ವಾಹಾಕೃತಃ ಪುನರಪ್ಯೇತು ದೇವಾನ್ । ದಿವಃ ಪೃಥಿವ್ಯಾಃ ಪರ್ಯಂತರಿಕ್ಷಾತ್ ಸ್ವಾಹಾಕೃತಮಿಂದ್ರಾಯ ತಂ ಜುಹೋಮಿ ಸ್ವಾಹಾ । ಇಂದ್ರಾಯೇದಮ್ । ವೈಪ್ರುಷಾನ್ ಹೋಮಾನ್ ಜುಹೋತಿ । ಸಪ್ತಹೋತಾರಂ ಮನಸಾನುದ್ರುತ್ಯ ಸಗ್ರಹಂ ಜುಹೋತಿ । ಏವಂ ಬ್ರಹ್ಮಾ ಯಜಮಾನಶ್ಚ ಜುಹೋತಿ । ಮಹಾಹವಿರ್ಹೋತಾ&mdash;ನಮಃ ಪೃಥಿವ್ಯೈ ಸ್ವಾಹಾ । ವಾಚಸ್ಪತಯೇ ಬ್ರಹ್ಮಣ ಇದಮ್ ।</p>
<p>ಬಹಿಷ್ಪವಮಾನಾರ್ಥಂ ಸರ್ಪಣಮ್ :-</p>
<p>ಉದಂಚಃ ಪ್ರಹ್ವಾ ಬಹಿಷ್ಪವಮಾನಾಯ ಪಂಚರ್ತ್ವಿಜಸ್ಸಮನ್ವಾರಬ್ಧಾಸ್ಸರ್ಪಂತಿ । ಅಧ್ವರ್ಯುಂ ಪ್ರಸ್ತೋತಾ-ನ್ವಾರಭತೇ ಪ್ರಸ್ತೋತಾರಂ ಪ್ರತಿಹರ್ತಾ ಪ್ರತಿಹರ್ತಾರಮುದ್ಗಾತೋದ್ಗಾತಾರಂ ಬ್ರಹ್ಮಾ ಬ್ರಹ್ಮಾಣಂ ಯಜಮಾನಃ ಯಜಮಾನಂ ಪ್ರಶಾಸ್ತಾ । ನ್ಯಙ್ಙಿವ ಶೀರ್ಷಾಣಿ ಕೃತ್ವಾ ಸರ್ಪಂತಿ । ಪೂರ್ವೋಽಧ್ವರ್ಯುರ್ಬರ್ಹಿರ್ಮುಷ್ಟಿಂ ಧೂನ್ವನ್ ಸರ್ಪತಿ ವಾಗಗ್ರೇಗಾ ಅಗ್ರ ಏತ್ವೃಜುಗಾ ದೇವೇಭ್ಯೋ ಯಶೋ ಮಯಿ ದಧತೀ ಪ್ರಾಣಾನ್ ಪಶುಷು ಪ್ರಜಾಂ ಮಯಿ ಚ ಯಜಮಾನೇ ಚ । ಗಾಯತ್ರಃ ಪಂಥಾ ವಸವೋ ದೇವತಾ ವೃಕೇಣಾಪರಿಪರೇಣ ಪಥಾ ಸ್ವಸ್ತಿ ವಸೂನಶೀಯ । ಚಾತ್ವಾಲಮವೇಕ್ಷಮಾಣಾಸ್ಸ್ತುವತೇ । ಉತ್ತರೇ ವಾ ವೇದ್ಯಂಸೇಽಂತ-ರ್ವೇದ್ಯುಪವಿಶಂತಿ । ಸರ್ವೇ ಯುಗಪದುಪವಿಶ್ಯ ವಿಮುಂಚಂತಿ । ಅಥಾಧ್ವರ್ಯುಃ ಸ್ತೋತ್ರಮುಪಾಕರೋತಿ । ವಾಯುರ್ಹಿಂಕರ್ತಾಗ್ನಿಃ ಪ್ರಸ್ತೋತಾ ಪ್ರಜಾಪತಿಸ್ಸಾಮ ಬೃಹಸ್ಪತಿರುದ್ಗಾತಾ ವಿಶ್ವೇ ದೇವಾ ಉಪಗಾತಾರೋ ಮರುತಃ ಪ್ರತಿಹರ್ತಾರ ಇಂದ್ರೋ ನಿಧನಂ ತೇ ದೇವಾಃ ಪ್ರಾಣಭೃತಃ ಪ್ರಾಣಂ ಮಯಿ ದಧತು ಪ್ರಸ್ತೋತ್ರೇ ಬರ್ಹಿರ್ಮುಷ್ಟಿಂ ಪ್ರಯಚ್ಛತಿ । ಅತ್ರ ಚತುರ್ಣಾಮುಪಗಾತೄಣಾಂ ವರಣಂ ಕರೋತಿ । ಬ್ರಹ್ಮನ್ ಸ್ತೋಷ್ಯಾಮ ಇತ್ಯುಕ್ತೇ ಬ್ರಹ್ಮಾ - ದೇವ ಸವಿತರೇತತ್ತೇ ಪ್ರಾಹ ತತ್ಪ್ರ ಚ ಸುವ ಪ್ರ ಚ ಯಜ ಬೃಹಸ್ಪತಿರ್ಬ್ರಹ್ಮಾಯುಷ್ಮತ್ಯಾ ಋಚೋ ಮಾ ಗಾತ ತನೂಪಾತ್ಸಾಮ್ನಸ್ಸತ್ಯಾ ವ ಆಶಿಷಸ್ಸಂತು ಸತ್ಯಾ ಆಕೂತಯ ಋತಂ ಚ ಸತ್ಯಂ ಚ ವದತ ಸ್ತುತ ದೇವಸ್ಯ ಸವಿತುಃ ಪ್ರಸವೇ ಇತ್ಯನುದ್ರುತ್ಯ । ರಶ್ಮಿರಸಿ ಕ್ಷಯಾಯ ತ್ವಾ ಕ್ಷಯಂ ಜಿನ್ವ ಇತ್ಯುಪಾಂಶೂಕ್ತ್ವಾ । ಓಗ್ ಸ್ತುತ ಇತ್ಯುಚ್ಚೈರನುಜಾನಾತಿ । ಯಜಮಾನಃ - ವಸ್ವ್ಯೈ ಹಿಂ ಕುರು ತಸ್ಮೈ ಪ್ರಸ್ತುಹಿ ತಸ್ಯೈ ಸ್ತುಹಿ ತಸ್ಯೈ ಮೇಽವರುಧ್ಯೈ ಪುರಸ್ತಾತ್ ಬಹಿಷ್ಪವಮಾನಾದ್ಯಜಮಾನೋ ಜಪತಿ । ದಶಹೋತಾರಂ ವ್ಯಾಚಷ್ಟೇ । ಚಿತ್ತಿಸ್ಸ್ರುಕ್ &mdash; ಸಾಮಾಧ್ವರ್ಯುಃ । ಸ್ತೂಯಮಾನೇ ಚ ದಶಹೋತಾರಂ ಜಪತಿ । ಅಧ್ವರ್ಯುವ್ಯತಿರಿಕ್ತಾಶ್ಚತ್ವಾರ ಉಪಗಾತಾರೋ ಹೋ ಇತ್ಯುಪಗಾಯೇಯುಃ । ಓಂ ಇತಿ ಯಜಮಾನಃ । ಶ್ಯೇನೋಽಸಿ ಗಾಯತ್ರಛಂದಾ ಅನು ತ್ವಾರಭೇ ಸ್ವಸ್ತಿ ಮಾ ಸಂಪಾರಯ ಮಧ್ಯಮಾಯಾಂ ಚ ಸ್ತೋತ್ರೀಯಾಯಾಮನ್ವಾರೋಹಂ ಜಪತಿ । ಸ್ತುತಸ್ಯ ಸ್ತುತಮಸ್ಯೂರ್ಜಂ ಮಹ್ಯಗ್ಗ್ ಸ್ತುತಂ ದುಹಾ ಮಾ ಮಾ ಸ್ತುತಸ್ಯ ಸ್ತುತಂ ಗಮ್ಯಾದಿಂದ್ರಿಯಾವಂತೋ ವನಾಮಹೇ ಧುಕ್ಷೀಮಹಿ ಪ್ರಜಾಮಿಷಮ್ । ಸಾ ಮೇ ಸತ್ಯಾಶೀರ್ದೇವೇಷು ಭೂಯಾದ್ಬ್ರಹ್ಮವರ್ಚಸಂ ಮಾ ಗಮ್ಯಾತ್ । ಯಜ್ಞೋ ಬಭೂವ ಸ ಆ ಬಭೂವ ಸ ಪ್ರಜಜ್ಞೇ ಸ ವಾವೃಧೇ । ಸ ದೇವಾನಾಮಧಿಪತಿರ್ಬಭೂವ ಸೋ ಅಸ್ಮಾꣳ ಅಧಿಪತೀನ್ಕರೋತು ವಯಗ್ಗ್ ಸ್ಯಾಮ ಪತಯೋ ರಯೀಣಾಮ್ ಸ್ತೋತ್ರಮನುಮಂತ್ರಯತೇ । ಬ್ರಹ್ಮಾ ಸ್ತುತೇ ಪವಮಾನೇ ಯಥೇತಂ ಗತ್ವಾಪರೇಣೋತ್ತರವೇದಿಂ ದಕ್ಷಿಣಾತಿಕ್ರಮ್ಯೋಪವಿಶತಿ ಸವನೀಯಸ್ಯಾ ವಪಾಯಾ ಹೋಮಾದಾಸ್ತೇ ।</p>
<p>ಅಗ್ನಿವಿಹರಣಂ, ನಿವಪನಂ, ವ್ಯಾಘಾರಣಂ, ವ್ಯಾಘಾರಣಶೇಷಭಕ್ಷಣಂ ಚ :-</p>
<p>ಸ್ತುತೇಽಧ್ವರ್ಯುಸ್ಸಂಪ್ರೇಷ್ಯತಿ ಅಗ್ನೀದಗ್ನೀನ್ ವಿಹರ ಬರ್ಹಿಸ್ತೃಣೀಹಿ ಪುರೋಡಾಶಾನಲಂಕುರು ಪ್ರತಿಪ್ರಸ್ಥಾತಃ ಪಶುನೇಹಿ । ಆಗ್ನೀಧ್ರಾದ್ಧಿಷ್ಣಿಯಾನ್ ವಿಹರತಿ । ಅಂಗಾರೈರ್ದ್ವೇ ಸವನೇ ಶಲಾಕಾಭಿಸ್ತೃತೀಯಮ್ । ಪಾಂಸು- ಧಿಷ್ಣಿಯೇಷು ನಿವಪತಿ । ತೇನಾನುಪೂರ್ವೇಣ ಯಥಾ ನ್ಯುಪ್ತಾ ಭವಂತಿ । ಅಧ್ವರ್ಯುಃ ಪ್ರಚರಣ್ಯಾಮಾಜ್ಯಂ ಪಂಚಗೃಹೀತಂ ಗೃಹೀತ್ವಾ, ದ್ರೋಣಕಲಶಾಚ್ಚ ಪರಿಪ್ಲವಯಾ ರಾಜಾನಂ, ಪುರಸ್ತಾತ್ಪ್ರತ್ಯಙ್ಙಾಸೀನೋ ಧಿಷ್ಣಿಯಾನ್ ವ್ಯಾಘಾರಯತಿ ತೂಷ್ಣೀಮ್೧ । ಪರಿಪ್ಲವಯಾ ಆಹವನೀಯಮಾಗ್ನೀಧ್ರೀಯಂ ಹೋತ್ರೀಯಂ ಸೋಮೇನ ವ್ಯಾಘಾರ್ಯ । ಪ್ರಚರಣ್ಯಾ ಪ್ರಶಾಸ್ತ್ರೀಯಂ ಬ್ರಾಹ್ಮಣಾಚ್ಛಂಸೀಯಂ ಪೋತ್ರೀಯಂ ನೇಷ್ಟ್ರೀಯಮಚ್ಛಾವಾಕೀಯ-ಮಾಜ್ಯೇನ ವ್ಯಾಘಾರ್ಯ । ಅಂತೇ ಮಾರ್ಜಾಲೀಯಂ ಸೋಮೇನ ವ್ಯಾಘಾರಯತಿ । ಸರ್ವತ್ರ ಪ್ರಜಾಪತಯ ಇದಮ್ । ಸೋಮಶೇಷಂ ಪರಿಪ್ಲವಯಾ ಸದಸಿ ಪೂರ್ವವತ್ ಪ್ರತ್ಯಙ್ಮುಖೋ ಭಕ್ಷಯತಿ । ಭಕ್ಷೇಹಿ ಮಾ ವಿಶ &mdash; ಅವ ಖ್ಯೇಷಮ್ । ಅಗ್ನೀದುಪಹ್ವಯಸ್ವ ವಾಗ್ಜುಷಾಣಾ &mdash; ಭಕ್ಷಯಾಮಿ । ಹಿನ್ವ ಮೇ ಗಾತ್ರಾ &mdash; ಅತಿ ಗಾಃ । ಭಕ್ಷಿತಸ್ಯ ಮಾರ್ಜಾಲೀಯೇ ಪ್ರಕ್ಷಾಲ್ಯ ।</p>
<p>ಪುರೋಡಾಶಾನಾಮಲಂಕರಣಂ, ಪಶೋಃ ಆಹರಣಂ ಚ :-</p>
<p>ಆಗ್ನೀಧ್ರಃ ಕರ್ಮಣೇ ವಾಮಿತಿ ಹಸ್ತಾವವನಿಜ್ಯ । ಯಜ್ಞಸ್ಯ ಸಂತತಿರಸಿ ಇತಿ ಗಾರ್ಹಪತ್ಯಾತ್ ಪ್ರಕ್ರಮ್ಯ ಸಂತತಮನುಪೃಷ್ಠ್ಯಂ ಬರ್ಹಿಸ್ತೃಣಾತ್ಯಾಹವನೀಯಾತ್೨ । ಪುರೋಡಾಶಾನಲಂಕರೋತಿ । ದೇವೋ ವಸ್ಸವಿತಾ ಮಧ್ವಾನಕ್ತು ಧಾನಾ ಅನಕ್ತಿ । ಯಜಮಾನಃ - ತೃಪ್ತಯಸ್ಸ್ಥ ಗಾಯತ್ರಂ ಛಂದಸ್ತರ್ಪಯತ ಮಾ ತೇಜಸಾ ಬ್ರಹ್ಮವರ್ಚಸೇನ ತೃಪ್ತಯಸ್ಸ್ಥ ತ್ರೈಷ್ಟುಭಂ ಛಂದಸ್ತರ್ಪಯತಮೌಜಾಸಾ ವೀರ್ಯೇಣ ತೃಪ್ತಯಸ್ಸ್ಥ ಜಾಗತಂ ಛಂದಸ್ತರ್ಪಯತ ಮಾ ಪ್ರಜಯಾ ಪಶುಭಿಃ । ಕರಂಭಾದೀನಾಂ ದೇವಸ್ತ್ವಾ ಸವಿತೇತಿ ಅಲಂಕರಣಮ್ । ಯಜಮಾನಃ - ಹವಿರ್ಧಾನಮೇತ್ಯ ವಿಷ್ಣೋ ತ್ವನ್ನೋ ಅಂತಮಶ್ಶರ್ಮ ಯಚ್ಛ ಸಹನ್ತ್ಯ । ಪ್ರ ತೇ ಧಾರಾ ಮಧುಶ್ಚುತ ಉತ್ಸಂ ದುಹ್ರತೇ ಅಕ್ಷಿತಮ್ ಸರ್ವಂ ರಾಜಾನಮುಪತಿಷ್ಠತೇ । ವಿಷ್ಣೋ ತ್ವನ್ನೋ &mdash; ಅಕ್ಷಿತಮ್ ಇತ್ಯೇತಯೈವ ಅಧ್ವರ್ಯುಃ ಪಾತ್ರಾಣಿ ಸಂಮೃಶತಿ । ಅಸಂಭವತಾಂ ಮಂತ್ರಾವೃತ್ತಿಃ ।</p>
<p>ಆಶ್ವಿನಂ ಗೃಹ್ಣಾತಿ । ಯಾ ವಾಂ ಕಶಾ ಮಧುಮತ್ಯಶ್ವಿನಾ ಸೂನೃತಾವತೀ । ತಯಾ ಯಜ್ಞಂ ಮಿಮಿಕ್ಷತಮ್ । ಉಪಯಾಮಗೃಹೀತೋಽಸ್ಯಶ್ವಿಭ್ಯಾಂ ತ್ವಾ ದ್ರೋಣಕಲಶಾತ್ ಪರಿಪ್ಲವಯಾ ಗೃಹೀತ್ವಾ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರ್ಮಾಧ್ವೀಭ್ಯಾಂ ತ್ವಾ ಸಾದಯತಿ ।</p>
<p>ಸವನೀಯಪಶೋಸ್ತಂತ್ರಮ್ :-</p>
<p>ದೇವಸ್ಯ ತ್ವೇತ್ಯಾದಿ ಯೂಪರಶನಾಮಾದಾಯೇತ್ಯಾದ್ಯಗ್ನೀಷೋಮೀಯರಶನಾಮೂರ್ಧ್ವಮುತ್ಕೃಶ್ಯ ಪರಿವೀರಸಿ ಇತಿ ಪರಿವ್ಯಯತಿ । ತಮೇವ ಸ್ವರುಮಾದಾಯ ಮಂತ್ರೇಣಾವಗೂಹನಮ್ । ಆಗ್ನೇಯಂ ಸವನೀಯಂ ಪಶುಮುಪಾಕರೋತಿ । ಅಗ್ನಯೇ ತ್ವಾ ಜುಷ್ಟಮುಪಾಕರೋಮಿ । ಅಗ್ನಯೇ ತ್ವಾ ಜುಷ್ಟಂ ನಿಯುನಜ್ಮಿ । ಅಗ್ನಯೇ ತ್ವಾ ಜುಷ್ಟಂ ಪ್ರೋಕ್ಷಾಮಿ ಇತ್ಯಾದಿ । ಸಮಾನಮಾ ಪ್ರತ್ಯಾಶ್ರವಣಾತ್ ।</p>
<p>ಸೌಮಿಕ ಋತ್ವಿಜಾಂ ವರಣಂ, ಪ್ರವೃತಹೋಮಶ್ಚ :-</p>
<p>ದೈವಂ ಚ ಮಾನುಷಂ ಚ ಹೋತಾರೌ ವೃತ್ವಾ । ಆಶ್ರಾವಮಾಶ್ರಾವಮೃತುಪ್ರೈಷಾದಿಭಿಸ್ಸೌಮಿಕಾನ್ ಋತ್ವಿಜೋ ವೃಣೀತೇ । ಇಂದ್ರಂ ಹೋತ್ರಾತ್ ಸಜೂರ್ದಿವ ಆ ಪೃಥಿವ್ಯಾ ಇತಿ ಅಮುಕಶರ್ಮಾ ಹೋತುರ್ನಾಮ ಉಪಾಂಶೂಕ್ತ್ವಾ ಮಾನುಷ ಇತ್ಯುಚ್ಚೈಃ ಇತಿ ಹೋತಾರಮ್ । ಏವಂ ಸರ್ವತ್ರ । ಅಪಿಸೃಜ್ಯ೧ ತೃಣಮಸ್ಫ್ಯ ಉತ್ತರಾನ್ । ಅಗ್ನಿಮಾಗ್ನೀಧ್ರಾತ್ ಆಗ್ನೀಧ್ರಮ್ । ಅಶ್ವಿನಾಧ್ವರ್ಯೂ ಆಧ್ವರ್ಯವಾತ್ ಅಮುಕಶರ್ಮಾಣೌ ಮಾನುಷೌ ಇತ್ಯಧ್ವರ್ಯೂ ।</p>
<p>ಅಧ್ವರ್ಯುಃ - ಪ್ರವೃತಃ ಪ್ರವೃತಹೋಮೌ ಜುಹೋತಿ । ಜುಷ್ಟೋ ವಾಚೋ ಭೂಯಾಸಂ ಜುಷ್ಟೋ ವಾಚಸ್ಪತಯೇ ದೇವಿ ವಾಕ್ । ಯದ್ವಾಚೋ ಮಧುಮತ್ತಸ್ಮಿನ್ಮಾಧಾಸ್ಸ್ವಾಹಾ ಸರಸ್ವತ್ಯೈ ಸ್ವಾಹಾ । ವಾಚೇ ಸರಸ್ವತ್ಯಾ ಇದಮ್ । ಋಚಾ ಸ್ತೋಮꣳ ಸಮರ್ಧಯ ಗಾಯತ್ರೇಣ ರಥಂತರಮ್ । ಬೃಹದ್ಗಾಯತ್ರವರ್ತನಿ ಸ್ವಾಹಾ । ಸರಸ್ವತ್ಯಾ ಇದಮ್ । ಏವಂ ಪ್ರವೃತಃ ಪ್ರತಿಪ್ರಸ್ಥಾತಾ ಜುಹೋತಿ । ಮಿತ್ರಾವರುಣೌ ಪ್ರಶಾಸ್ತಾರೌ ಪ್ರಶಾಸ್ತ್ರಾತ್ ಮೈತ್ರಾವರುಣಮ್ । ಇಂದ್ರೋ ಬ್ರಹ್ಮಾ ಬ್ರಾಹ್ಮಣಾತ್ ಬ್ರಾಹ್ಮಣಾಚ್ಛಂಸಿನಮ್ । ಮರುತಃ ಪೋತ್ರಾತ್ ಪೋತಾರಮ್ । ಗ್ನಾವೋ ನೇಷ್ಟ್ರಾತ್ ನೇಷ್ಟಾರಮ್ । ಅಗ್ನಿರ್ದೈವೀನಾಂ ವಿಶಾಂ ಪುರ ಏತಾಯಂ ಸುನ್ವನ್ ಯಜಮಾನೋ ಮನುಷ್ಯಾಣಾಂ ತಯೋರ್ನಾವಸ್ಥೂರಿ ಗಾರ್ಹಪತ್ಯಂ ದೀದಯಚ್ಛತꣳ ಹಿಮಾದ್ವಾಯೂರಾಧಾಂಸೀತ್ಸಂಪೃಂಚಾನಾವಸಂಪೃಂಚಾನೌ ತನ್ವಃ ೨ ಅಮುಕಶರ್ಮಾ ಮಾನುಷ ಇತಿ ಯಜಮಾನಮ್ । ಯಜಮಾನಃ - ಪ್ರವೃತಃ ಜುಷ್ಟೋ ವಾಚೋ &mdash; ಸರಸ್ವತ್ಯೈ ಸ್ವಾಹಾ । ವಾಚೇ ಸರಸ್ವತ್ಯಾ ಇದಮ್ । ಋಚಾ ಸ್ತೋಮꣳ &mdash; ವರ್ತನಿ ಸ್ವಾಹಾ । ಸರಸ್ವತ್ಯಾ ಇದಮ್ । ಅಧ್ವರ್ಯುಃ - ಘೃತವತಿ ಶಬ್ದೇ ಜುಹೂಪಭೃತಾವಾದಾಯೇತ್ಯಾದಿ ಪ್ರಾಜಹಿತಾತ್ಪಶುಶ್ರಪಣ-ಮಗ್ನೀಷೋಮೀಯವತ್ । ಅಚ್ಛಿನ್ನೋ ರಾಯಸ್ಸುವೀರೋಽಗ್ನಯೇ ತ್ವಾ ಜುಷ್ಟಾಮುತ್ಕೃಂತಾಮಿ । ಅಗ್ನಯೇ ಛಾಗಸ್ಯ ವಪಾಯಾ ಮೇದಸೋಽನುಬ್ರೂ೩ಹಿ । ಅಗ್ನಯೇ ಛಾಗಸ್ಯ ವಪಾಯಾ ಮೇದಸಃ ಪ್ರೇಷ್ಯ । ಜಾತವೇದೋ ವಪಯಾ &mdash; ದೇವಾಸ್ಸ್ವಾಹಾ । ಅಗ್ನಯ ಇದಮ್ । ಅಗ್ನೇರಹಂ ದೇವಯಜ್ಯಯೇಂದ್ರಿಯವೀ ಭೂಯಾಸಮ್ । ಜೇಮಾನಂ ಮಹಿಮಾನಮ್ ಇತಿ ವಾ ।</p>
<p>ಗ್ರಹಾಣಾಮವೇಕ್ಷಣಮ್ :-</p>
<p>ವಪಾಮಾರ್ಜನಾಂತೇ ಪ್ರಾತಸ್ಸವನಾಯ ಸಂಪ್ರಸರ್ಪಂತಿ । ಅಧ್ವರ್ಯುಬ್ರಹ್ಮಯಜಮಾನಾಃ ಪ್ರಸೃಪ್ಸ್ಯಂತೋ ಗ್ರಹಾನವೇಕ್ಷಂತೇ । ದ್ವೌ ಸಮುದ್ರೌ ವಿತತಾವಜೂರ್ಯೌ ಪರ್ಯಾವರ್ತೇತೇ ಜಠರೇಽವ ಪಾದಾಃ । ತಯೋಃ ಪಶ್ಯಂತೋ ಅತಿ ಯಂತ್ಯನ್ಯಮಪಶ್ಯಂತಸ್ಸೇತು ನಾತಿ ಯಂತ್ಯನ್ಯಮ್ ಇತಿ ಪೂತಭೃತಾ-ಧವನೀಯಾವವೇಕ್ಷಂತೇ । ದ್ವೇ ದ್ರಧಸೀ ಸತತೀ ವಸ್ತ ಏಕಃ ಕೇಶೀ ವಿಶ್ವಾ ಭುವನಾನಿ ವಿದ್ವಾನ್ । ತಿರೋಧಾಯೈತ್ಯಸಿತಂ ವಸಾನಶ್ಶುಕ್ರಮಾದತ್ತೇ ಅನುಹಾಯ ಜಾರ್ಯೈ ಇತಿ ದ್ರೋಣಕಲಶಮ್ । ಪರಿಭೂರಗ್ನಿಂ ಪರಿಭೂರಿಂದ್ರಂ ಪರಿಭೂರ್ವಿಶ್ವಾನ್ ದೇವಾನ್ ಪರಿಭೂರ್ಮಾꣳ ಸಹ ಬ್ರಹ್ಮವರ್ಚಸೇನ ಸ ನಃ ಪವಸ್ವ ಶಂ ಗವೇ ಶಂ ಜನಾಯ ಶಮರ್ವತೇ ಶꣳ ರಾಜನ್ನೋಷಧೀಭ್ಯೋಽಚ್ಛಿನ್ನಸ್ಯ ತೇ ರಯಿಪತೇ ಸುವೀರ್ಯಸ್ಯ ರಾಯಸ್ಪೋಷಸ್ಯ ದದಿತಾರಸ್ಸ್ಯಾಮ । ತಸ್ಯ ಮೇ ರಾಸ್ವ ತಸ್ಯ ತೇ ಭಕ್ಷೀಯ ತಸ್ಯ ತೇ ಬ್ರಹ್ಮವರ್ಚಸಮುನ್ಮೃಜೇ ಸರ್ವಂ ರಾಜಾನಮ್ । ಪ್ರಾಣಾಯ ಮೇ ವರ್ಚೋದಾ ವರ್ಚಸೇ ಪವಸ್ವ ಉಪಾಂಶುಪಾತ್ರಮ್ । ಅಪಾನಾಯ ಮೇ ವರ್ಚೋದಾ ವರ್ಚಸೇ ಪವಸ್ವ ಅಂತರ್ಯಾಮಮ್ । ವ್ಯಾನಾಯ ಮೇ ವರ್ಚೋದಾ ವರ್ಚಸೇ ಪವಸ್ವ ಉಪಾಂಶುಸವನಮ್ । ವಾಚೇ ಮೇ ವರ್ಚೋದಾ ವರ್ಚಸೇ ಪವಸ್ವ ಐಂದ್ರವಾಯವಮ್ । ದಕ್ಷಕ್ರತುಭ್ಯಾಂ ಮೇ ವರ್ಚೋದಾ ವರ್ಚಸೇ ಪವಸ್ವ ಮೈತ್ರಾವರುಣಮ್ । ಚಕ್ಷುರ್ಭ್ಯಾಂ ಮೇ ವರ್ಚೋದೌ ವರ್ಚಸೇ ಪವೇಥಾಮ್ ಶುಕ್ರಾಮಂಥಿನೌ । ಶ್ರೋತ್ರಾಯ ಮೇ ವರ್ಚೋದಾ ವರ್ಚಸೇ ಪವಸ್ವ ಆಶ್ವಿನಮ್ । ಆತ್ಮನೇ ಮೇ ವರ್ಚೋದಾ ವರ್ಚಸೇ ಪವಸ್ವ ಆಗ್ರಯಣಮ್ । ಅಂಗೇಭ್ಯೋ ಮೇ ವರ್ಚೋದಾ ವರ್ಚಸೇ ಪವಸ್ವ ಉಕ್ಥ್ಯಮ್ । ಆಯುಷೇ ಮೇ ವರ್ಚೋದಾ ವರ್ಚಸೇ ಪವಸ್ವ ಧ್ರುವಮ್ । ತೇಜಸೇ ಮೇ ವರ್ಚೋದಾ ವರ್ಚಸೇ ಪವಸ್ವ ಆಜ್ಯಾನಿ । ಪಶುಭ್ಯೋ ಮೇ ವರ್ಚೋದಾ ವರ್ಚಸೇ ಪವಸ್ವ ಪೃಷದಾಜ್ಯಮ್ । ಪುಷ್ಟ್ಯೈ ಮೇ ವರ್ಚೋದಾ ವರ್ಚಸೇ ಪವಧ್ವಮ್ ಸರ್ವಾನ್ ಗ್ರಹಾನ್ । ಸ್ತನಾಭ್ಯಾಂ ಮೇ ವರ್ಚೋದೌ ವರ್ಚಸೇ ಪವೇಥಾಮ್ ಋತುಪಾತ್ರೇ । ತೇಜಸೇ ಮೇ ವರ್ಚೋದಾ ವರ್ಚಸೇ ಪವಸ್ವ ಆಗ್ನೇಯಮತಿಗ್ರಾಹ್ಯಮ್ । ಓಜಸೇ ಮೇ ವರ್ಚೋದಾ ವರ್ಚಸೇ ಪವಸ್ವ ಐಂದ್ರಮ್ । ವರ್ಚಸೇ ಮೇ ವರ್ಚೋದಾ ವರ್ಚಸೇ ಪವಸ್ವ ಸೌರ್ಯಮ್ । ವಿಷ್ಣೋರ್ಜಠರಮಸಿ ವರ್ಚೋದಾ ಮೇ ವರ್ಚೋದಾ ವರ್ಚಸೇ ಪವಸ್ವ ದ್ರೋಣಕಲಶಮ್ । ಇಂದ್ರಸ್ಯ ಜಠರಮಸಿ ವರ್ಚೋದಾ ಮೇ ವರ್ಚೋದಾ ವರ್ಚಸೇ ಪವಸ್ವ ಆಧವನೀಯಮ್ । ವಿಶ್ವೇಷಾಂ ದೇವಾನಾಂ ಜಠರಮಸಿ ವರ್ಚೋದಾ ಮೇ ವರ್ಚೋದಾ ವರ್ಚಸೇ ಪವಸ್ವ ಪೂತಭೃತಮ್ । ಕೋಽಸಿ ಕೋ ನಾಮ ಕಸ್ಮೈ ತ್ವಾ ಕಾಯ ತ್ವಾ ಯಂ ತ್ವಾ ಸೋಮೇನಾತೀತೃಪಂ ಯಂ ತ್ವಾ ಸೋಮೇನಾಮೀಮದꣳ ಸುಪ್ರಜಾಃ ಪ್ರಜಯಾ ಭೂಯಾಸꣳ ಸುವೀರೋ ವೀರೈಸ್ಸುವರ್ಚಾ ವರ್ಚಸಾ ಸುಪೋಷಃ ಪೋಷೈಃ ಆಹವನೀಯಮ್ । ಸೋಮ ತ್ವಾಂ ವೃಣೀಮಹ ಉದ್ಗಾತಾರಂ ನೃಚಕ್ಷಸಂ ಪಾರಯಾಣಸ್ಸ್ವಸ್ತಯೇ । ವಿಶ್ವೇಭ್ಯೋ ಮೇ ರೂಪೇಭ್ಯೋ ವರ್ಚೋದಾ ವರ್ಚಸೇ ಪವಸ್ವ ತಸ್ಯ ಮೇ ರಾಸ್ವ ತಸ್ಯ ತೇ ಭಕ್ಷೀಯ ತಸ್ಯ ತೇ ಬ್ರಹ್ಮವರ್ಚಸಮುನ್ಮೃಜೇ ಸರ್ವಂ ರಾಜಾನಮ್ ।</p>
<p>ಯಜಮಾನೇನ ಬ್ರಹ್ಮಣಾ ಚ ಶೃತಂಕಾರೈರುಪಸ್ಥಾನಮ್ :-</p>
<p>ಯಜಮಾನಃ - ಶೃತಂಕಾರೈಸ್ಸರ್ವಾನ್ ಗ್ರಹಾನುಪತಿಷ್ಠತೇ ಬ್ರಹ್ಮಾ ಚ । ನಾಧ್ವರ್ಯುಃ । ಶೃತೌ ಸ್ಥಃ ಪ್ರಾಣಪಾನೌ ಮೇ ಶ್ರೀಣೀತಮ್ ಉಪಾಂಶ್ವಂತರ್ಯಾಮೌ । ಶೃತೋಽಸಿ ವ್ಯಾನಂ ಮೇ ಶ್ರೀಣಾಹಿ ಉಪಾಂಶುಸವನಮ್ । ಶೃತೋಽಸಿ ವಾಚಂ ಮೇ ಶ್ರೀಣಾಹಿ ಐಂದ್ರವಾಯವಮ್ । ಶೃತೋಽಸಿ ದಕ್ಷಕ್ರತೂ ಮೇ ಶ್ರೀಣಾಹಿ ಮೈತ್ರಾವರುಣಮ್ । ಶೃತೌ ಸ್ಥಶ್ಚಕ್ಷುಷೀ ಮೇ ಶ್ರೀಣೀತಮ್ ಶುಕ್ರಾಮಂಥಿನೌ । ಶೃತೋಽಸಿ ಶ್ರೋತ್ರಂ ಮೇ ಶ್ರೀಣಾಹಿ ಆಶ್ವಿನಮ್ । ಶೃತೋಽಸ್ಯಾತ್ಮಾನಂ ಮೇ ಶ್ರೀಣಾಹಿ ಆಗ್ರಯಣಮ್ । ಶೃತೋಽಸ್ಯಂಗಾನಿ ಮೇ ಶ್ರೀಣಾಹಿ ಉಕ್ಥ್ಯಮ್ । ಶೃತೋಽಸ್ಯಾಯುರ್ಮೇ ಶ್ರೀಣಾಹಿ ಧ್ರುವಮ್ । ಶೃತಮಸಿ ತೇಜೋ ಮೇ ಶ್ರೀಣಾಹಿ ಆಜ್ಯಾನಿ । ಶೃತಮಸಿ ಪಶೂನ್ಮೇ ಶ್ರೀಣಾಹಿ ಪೃಷದಾಜ್ಯಮ್ । ಶೃತಾಸ್ಸ್ಥ ಪುಷ್ಟಿಂ ಮೇ ಶ್ರೀಣೀತ ಸರ್ವಾನ್ ಗ್ರಹಾನ್ । ಪ್ರಜಾಪತೇರ್ಜಠರಮಸಿ ಶೃತೋಽಸಿ ಸ ಮಾ ಶ್ರೀಣಾಹಿ ದ್ರೋಣಕಲಶಮ್ । ಇಂದ್ರಸ್ಯ ಜಠರಮಸಿ ಶೃತೋಽಸಿ ಸ ಮಾ ಶ್ರೀಣಾಹಿ ಆಧವನೀಯಮ್ । ವಿಶ್ವೇಷಾಂ ದೇವಾನಾಂ ಜಠರಮಸಿ ಶೃತೋಽಸಿ ಸ ಮಾ ಶ್ರೀಣಾಹಿ ಪೂತಭೃತಮ್ । ಶೃತಸ್ತ್ವꣳ ಶೃತೋಽಹꣳ ಶೃತೋ ಮೇ ಪ್ರಾಣಶ್ಶೃತೋ ಮೇಽಪಾನಶ್ಶೃತೋ ಮೇ ವ್ಯಾನಶ್ಶೃತಂ ಮೇ ಚಕ್ಷುಶ್ಶೃತಂ ಮೇ ಶ್ರೋತ್ರꣳ ಶೃತಾ ಮೇ ವಾಕ್ ಶೃತೋ ಮ ಆತ್ಮಾ ಶೃತಂ ಮೇ ಹವಿಶ್ಶೃತೋ ಮೇ ಸೋಮಶ್ಶೃತಾ ಮೇ ಗ್ರಹಾಃ । ಇಮಮಿಂದ್ರ ಸುತಂ ಪಿಬ ಜ್ಯೈಷ್ಠ್ಯಮಮರ್ತ್ಯಂ೧ ಮದಮ್ । ಶುಕ್ರಸ್ಯ ತ್ವಾಭ್ಯಕ್ಷರಂ ಧಾರಾ ಋತಸ್ಯ ಸಾದನೇ । ವೃಷಾ ಸೋಮ ದ್ಯುಮಾꣳ ಅಸಿ ವೃಷಾ ದೇವ ವೃಷವ್ರತಃ । ವೃಷಾ ಧರ್ಮಾಣಿ ದಧಿಷೇ । ವೃಷ್ಣಸ್ತೇ ವೃಷ್ಣ್ಯꣳಶವೋ ವೃಷಾ ವನೇ ವೃಷಾ ಮದೇ । ಸ ತ್ವಂ ವೃಷನ್ ವೃಷೇದಸಿ । ಅಶ್ವೋ ನ ಚಕ್ರದೋ ವೃಷಾ೨ ಸಂ ಗಾ ಇಂದೋ ಸಮರ್ವತಃ ೩ । ವಿ ನೋ ರಾಯೇ ದುರೋ ವೃಧಿ ಸರ್ವಂ ರಾಜಾನಮ್ ।</p>
<p>ಬ್ರಹ್ಮಾ ಶೃತಂಕಾರೈರುಪಸ್ಥಾಯ ಉತ್ತರೇಣ ಹವಿರ್ಧಾನಂ ಗತ್ವಾ ದಕ್ಷಿಣೇನ ಮಾರ್ಜಾಲೀಯಂ ಧಿಷ್ಣಿಯಂ ಪರೀತ್ಯ ಪೂರ್ವಯಾ ದ್ವಾರಾ ಸದಃ ಪ್ರವಿಶ್ಯಾಗ್ರೇಣ ಪ್ರಶಾಸ್ತುರ್ಧಿಷ್ಣಿಯಂ ದಕ್ಷಿಣಾತಿಕ್ರಮ್ಯೋಪವಿಶತಿ । ಯಜಮಾನಃ - ಅಗ್ನಿಃ ಪವಿತ್ರꣳ ಸ ಮಾ ಪುನಾತು ಆಹವನೀಯಮ್ । ಸೋಮಃ ಪವಿತ್ರꣳ ಸ ಮಾ ಪುನಾತು ರಾಜಾನಮ್ । ಸೂರ್ಯಃ ಪವಿತ್ರꣳ ಸ ಮಾ ಪುನಾತು ಸೂರ್ಯಮ್ । ಉಪಹೂತಾ ಗಾವಃ ದಕ್ಷಿಣಾರ್ಥಾ ಗಾಃ । ಉಪಹೂತೋಽಹಂ ಗವಾಮ್ ಆತ್ಮಾನಮ್ । ವೇದಿಕರಣಾನ್ಯುತ್ಕರೇ ತೂಷ್ಣೀಂ ಪರಾಸ್ಯಾಪ ಉಪಸ್ಪೃಶ್ಯ । ಸ್ಫ್ಯಸ್ಸ್ವಸ್ತಿರ್ವಿಘನಸ್ಸ್ವಸ್ತಿಃ ಪರ್​ಶುರ್ವೇದಿಃ ಪರಶುರ್ನಸ್ಸ್ವಸ್ತಿಃ । ಯಜ್ಞಿಯಾ ಯಜ್ಞಕೃತಸ್ಸ್ಥ ತೇ ಮಾಽಸ್ಮಿನ್ ಯಜ್ಞ ಉಪಹ್ವಯಧ್ವಮ್ ವೇದಿಕರಣಾನ್ಯುಪತಿಷ್ಠತೇ । ಉಪ ಮಾ ದ್ಯಾವಾಪೃಥಿವೀ ಹ್ವಯೇತಾಮ್ ದ್ಯಾವಾಪೃಥಿವೀ ಉಪತಿಷ್ಠತೇ । ಉಪಾಸ್ತಾವೋ ಹ್ವಯತಾಮ್ ಬಹಿಷ್ಪವಮಾನಾಸ್ತಾವಮ್ । ಕಲಶೋ ಹ್ವಯತಾಮ್ ದ್ರೋಣಕಲಶಮ್ । ಸೋಮೋ ಹ್ವಯತಾಮ್ ರಾಜಾನಮ್ । ಅಗ್ನಿರ್ಹ್ವಯತಾಮ್ ಆಹವನೀಯಮ್ । ಉಪ ದೇವಾ ಹ್ವಯಂತಾಮ್ ದೇವಾನ್ । ಉಪ ಯಜ್ಞೋ ಹ್ವಯತಾಮ್ ಯಜ್ಞಮ್ । ಉಪ ಮಾ ಹೋತ್ರಾ ಉಪಹವೇ ಹ್ವಯಂತಾಮ್ ಹೋತ್ರಕಾನ್ । ನಮೋಽಗ್ನಯೇ ಮಖಘ್ನೇ ಮಖಸ್ಯ ಮಾ ಯಶೋಽರ್ಯಾತ್ ಆಹವನೀಯಮ್ । ನಮೋ ರುದ್ರಾಯ ಮಖಘ್ನೇ ನಮಸ್ಕೃತ್ಯಾ ಮಾ ಪಾಹಿ ಆಗ್ನೀಧ್ರೀಯಮ್ । ನಮ ಇಂದ್ರಾಯ ಮಖಘ್ನ ಇಂದ್ರಿಯಂ ಮೇ ವೀರ್ಯಂ ಮಾ ನಿರ್ವಧೀಃ ಹೋತ್ರೀಯಮ್ । ದೃಢೇ ಸ್ಥಶ್ಶಿಥಿರೇ ಸಮೀಚೀ ಮಾꣳಹಸಸ್ಪಾತಮ್ ದ್ಯಾವಾಪೃಥಿವೀ । ಸೂರ್ಯೋ ಮಾ ದೇವೋ ದಿವ್ಯಾದꣳಹಸಸ್ಪಾತು ಸೂರ್ಯಮ್ । ವಾಯುರಂತರಿಕ್ಷಾತ್ಪಾತು ವಾಯುಮ್ । ಅಗ್ನಿಃ ಪೃಥಿವ್ಯಾಃ ಪಾತು ಅಗ್ನಿಮ್ । ಯಮಃ ಪಿತೃಭ್ಯಃ ಪಾತು ಯಮಮ್ । ಸರಸ್ವತೀ ಮನುಷ್ಯೇಭ್ಯಃ ಪಾತು ಸರಸ್ವತೀಮ್ । ದೇವೀ ದ್ವಾರೌ ಮಾ ಮಾ ಸಂತಾಪ್ತಂ ಪಾತಮ್ ದ್ವಾರ್ಯೇ । ದ್ರಷ್ಟ್ರೇ ನಮಃ ಪ್ರಸ್ರಪ್ಸ್ಯನ್ ಜಪತಿ । ಉಪದ್ರಷ್ಟ್ರೇ ನಮಃ ಪ್ರಸೃಪ್ಯ । ಅಪರೇಣ ಬ್ರಹ್ಮಸದನಂ ಯಜಮಾನಾಯತಂ ಪೂರ್ವೇಣ ವಾ । ನಮಸ್ಸದಸೇ ಸದಃ । ನಮಸ್ಸದಸಸ್ಪತಯೇ ಬ್ರಹ್ಮಾಣಮ್ । ನಮಸ್ಸಖೀನಾಂ ಪುರೋಗಾಣಾಂ ಚಕ್ಷುಷೇ ಋತ್ವಿಜಃ । ನಮೋ ದಿವೇ ನಮಃ ಪೃಥಿವ್ಯೈ ದ್ಯಾವಾಪೃಥಿವೀ ಉಪಸ್ಥಾಯ । ಅಹೇದೈದಿಷವ್ಯೋದತಸ್ತಿಷ್ಠಾನ್ಯಸ್ಯ ಸದನೇ ಸೀದ ಯೋಽಸ್ಮತ್ ಪಾಕತರಃ ಆಯತನಾತ್ ತೃಣಂ ನಿರಸ್ಯಾಪ ಉಪಸ್ಪೃಶ್ಯ । ಉನ್ನಿವತ ಉದುದ್ವತಶ್ಚ ಗೇಷಮ್ ಉಪವಿಶತಿ । ಪಾತಂ ಮಾ ದ್ಯಾವಾಪೃಥಿವೀ ಅದ್ಯಾಹ್ನಃ ಉಪವಿಶ್ಯ ಜಪತಿ । ಉತ್ಥಾಯ ಆಗಂತ ಪಿತರಃ ಪಿತೃಮಾನಹಂ ಯುಷ್ಮಾಭಿರ್ಭೂಯಾಸꣳ ಸುಪ್ರಜಸೋ ಮಯಾ ಯೂಯಂ ಭೂಯಾಸ್ತ ಪ್ರಾಚೀನಾವೀತೀ ದಕ್ಷಿಣಾರ್ಧಂ ಪರೇಕ್ಷತೇ । ಯಜ್ಞೋಪವೀತ್ಯಪ ಉಪಸ್ಪೃಶ್ಯ । ಉಭಾವೇತಾನಿ ಜಪತೋಽ-ಧ್ವರ್ಯುರ್ಯಜಮಾನಶ್ಚ ಅಪಿ ವಾ ಯಜಮಾನ ಏವ ।</p>
<p>ಸವನೀಯಪುರೋಡಾಶಾನಾಮಾಸಾದನಮಭಿಮರ್ಶನಮ್ :-</p>
<p>ಅತ್ರ ಪ್ರತಿಪ್ರಸ್ಥಾತಾ ಸವನೀಯಾನಾಸಾದಯತಿ ಪ್ರಿಯೇಣ ನಾಮ್ನಾ ಪ್ರಿಯꣳ ಸದ ಆಸೀದ । ಉತ್ಕರೇ ವಾಜಿನಮ್ । ಯಜಮಾನಃ - ಯಜ್ಞೋಽಸಿ ಇತಿ ಲಾಜಾನಾಭಿಮೃಶ್ಯ ಇದಮಿಂದ್ರಿಯಮ್ । ಯತ್ಪೃಥಿವೀ &mdash; ಪಯಸ್ಯಾ ಮಾಂ ಧಿನೋತು । ಅಯಂ ಯಜ್ಞಃ ಸರ್ವಾಣಿ ಹವೀಂಷಿ । ಯೋ ನಃ ಕನೀಯ &mdash; ಅಪತಮಿಂದ್ರೋ ಹರಿವಾನ್ ಭುವನಾನ್ನುದತಾಮ್ ಧಾನಾಃ । ಯೋ ನಃ ಕನೀಯಃ &mdash;—ಅಪತಮಿಂದ್ರಃ ಪೂಷಣ್ವಾನ್ ಭುವನಾನ್ನುದತಾಮ್ ಕರಂಭಮ್ । ಯೋ ನಃ ಕನೀಯಃ &mdash;—ಅಪತಮಿಂದ್ರೋ ಭುವನಾನ್ನುದತಾಮ್ ಪುರೋಡಾಶಮ್ । ಮಮಾಗ್ನೇ ಪಂಚಹೋತಾ ಅಭಿಮೃಶ್ಯ । ಪುನಃ ಪಂಚಹೋತಾ ।</p>
<p>ಸವನೀಯಪುರೋಡಾಶಾನಾಂ ಪ್ರಚಾರಃ :-</p>
<p>ಅಧ್ವರ್ಯುಃ - ಜುಹ್ವಾಮುಪಸ್ತೀರ್ಯ । ಸರ್ವೇಷಾಂ ಪುರೋಡಾಶಾನಾಂ ಜುಹ್ವಾಂ ದೈವತಾನಿ ಸಮವದ್ಯ-ತ್ಯುಪಭೃತಿ ಸೌವಿಷ್ಟಕೃತಾನಿ । ಮಾ ಭೈಷ್ಟ ಮಾ ಸಂವಿಜಿಧ್ವಂ ಮಾ ವೋ ಹಿꣳಸಿಷಂ ಮಾ ವಸ್ತೇಜೋ-ಪಕ್ರಮೀತ್ । ಭರತಮುದ್ಧರತೇ ಮನುಷಿಂಚತಾವದಾನಾನಿ ವಃ೧ ಪ್ರತ್ಯವದಾಸ್ಯಾಮಿ ನಮೋ ವೋಽಸ್ತು ಮಾ ಮಾ ಹಿꣳಸಿಷ್ಟ ಇತಿ ಧಾನಾನಾಮವದಾನಮ್ । ಕರಂಭಾದೀನಾಂ ಪ್ರಕೃತಿವದವದಾನಮ್ । ಯದವದಾನಾನಿ ವೋಽವದ್ಯನ್ ವಿಲೋಮಾಕಾರ್ಷಮಾತ್ಮನಃ । ಆಜ್ಯೇನ ಪ್ರತ್ಯನಜ್ಮ್ಯೇನತ್ತದ್ವ ಆ ಪ್ಯಾಯತಾಂ ಪುನಃ ಇತಿ ಧಾನಾಃ ಪ್ರತ್ಯಭಿಘಾರಯತಿ । ಅನ್ಯೇಷ್ವನೂಹಃ । ಸ್ವಿಷ್ಟಕೃದರ್ಥಂ ಉಪಭೃತ್ಯುಪಸ್ತೀರ್ಯ ಪ್ರಕೃತಿವದವದಾಯಾಭಿಘಾರ್ಯ । ಪ್ರಾತಃ ಪ್ರಾತಸ್ಸಾವಸ್ಯೇಂದ್ರಾಯ ಪುರೋಡಾಶಾನಾಮನುಬ್ರೂ೩ಹಿ । ಪ್ರಾತಃ ಪ್ರಾತಸ್ಸಾವಸ್ಯೇಂದ್ರಾಯ ಪುರೋಡಾಶಾನಾಂ ಪ್ರೇ೩ಷ್ಯ ಇತಿ ಸಂಪ್ರೈಷೌ । ವಷಟ್ಕೃತೇ ಜುಹೋತಿ । ಇಂದ್ರಾಯೇದಮ್ । ಇಂದ್ರಸ್ಯಾಹಂ ದೇವಯಜ್ಯಯೇಂದ್ರಿಯಾವ್ಯನ್ನಾದ ಇಂದ್ರಿಯಾವ್ಯನ್ನಾದೋಽನ್ನಾದ ಇಂದ್ರಿಯಾವ್ಯನ್ನಾದ ಇಂದ್ರಿಯಾವೀ ಭೂಯಾಸಮ್ । ಜೇಮಾನಂ ಮಹಿಮಾನಮ್ ಇತಿ ಮಹೇಂದ್ರಯಾಜಿನಃ । ಉಪರ್ಯಾಹವನೀಯೇ ಜುಹ್ವಾಮೌಪಭೃತಾನಿ ವಿಪರ್ಯಸ್ಯನ್ನಾಹ ಅಗ್ನಯೇಽನುಬ್ರೂ೩ಹಿ । ಅಗ್ನಯೇ ಪ್ರೇ೩ಷ್ಯ । ಅಗ್ನಯ ಇದಮ್ । ಅಗ್ನೇರಹಂ ದೇವಯಜ್ಯಯಾಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಪ್ರತ್ಯಾಕ್ರಮ್ಯ ಪ್ರಸ್ತರಾದನ್ಯತ್ರ ಸ್ರುಚೋಸ್ಸಾದನಮ್ । ಪ್ರಾಶಿತ್ರಮವದಾಯ ಯೂಪಾಹವನೀಯಯೋರಂತರಾ ಹೃತ್ವಾ ದಕ್ಷಿಣೇನ ಹವಿರ್ಧಾನಂ ಗತ್ವಾ ಸದಃ ಪ್ರವಿಶ್ಯ ಬ್ರಹ್ಮಣೇ ಪ್ರಯಚ್ಛತಿ । ಬ್ರಹ್ಮಾ ತತ್ಪೂರ್ವವದ್ಭಕ್ಷಯತಿ । ಅಧ್ವರ್ಯುಃ - ಯಥೇತಂ ಪ್ರತ್ಯೇತ್ಯ ಇಡಾಂ, ನ ಯಜಮಾನಭಾಗಮ್ ।</p>
<p>ದ್ವಿದೇವತ್ಯಗ್ರಹಪ್ರಚಾರಃ :-</p>
<p>ಹೋತ್ರೇ ಇಡಾꣳ ಹೃತ್ವಾ ಹವಿರ್ಧಾನಂ ಗಚ್ಛನ್ ಸಂಪ್ರೇಷ್ಯತಿ । ವಾಯವ ಇಂದ್ರವಾಯುಭ್ಯಾಮನುಬ್ರೂ೩ಹಿ । ಪ್ರತಿಪ್ರಸ್ಥಾತಾ ಉಪಯಾಮಗೃಹೀತೋಽಸಿ ವಾಕ್ಷಸದಸಿ ವಾಕ್ಪಾಭ್ಯಾಂ ತ್ವಾ ಕ್ರತುಪಾಭ್ಯಾಮಸ್ಯ ಯಜ್ಞಸ್ಯ ಧ್ರುವಸ್ಯಾಧ್ಯಕ್ಷಾಭ್ಯಾಂ ಗೃಹ್ಣಾಮಿ ಆದಿತ್ಯಪಾತ್ರೇಣ ದ್ರೋಣಕಲಶಾದೈಂದ್ರವಾಯವಸ್ಯ ಪ್ರತಿನಿಗ್ರಾಹ್ಯಂ ಪರಿಪ್ಲವಯಾ ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ ನ ಸಾದಯತಿ । ಐಂದ್ರವಾಯವಮಾದಾಯಾಧ್ವರ್ಯುಃ ದ್ರೋಣಕಲಶಾಚ್ಚ ಪರಿಪ್ಲವಯಾ ರಾಜಾನಮುಭೌ ನಿಷ್ಕ್ರಮ್ಯ ದಕ್ಷಿಣತೋಽವಸ್ಥಾಯ ದಕ್ಷಿಣಂ ಪರಿಧಿಸಂಧಿಮನ್ವವಹೃತ್ಯ । ಅಧ್ವರೋ ಯಜ್ಞೋಽಯಮಸ್ತು ದೇವಾ ಓಷಧೀಭ್ಯಃ ಪಶವೇ ನೋ ಜನಾಯ ವಿಶ್ವಸ್ಮೈ ಭೂತಾಯಾಧ್ವರೋಽಸಿ ಸ ಪಿನ್ವಸ್ವ ಘೃತವದ್ದೇವ ಸೋಮ ಸ್ವಾಹಾ ಪರಿಪ್ಲವಯಾಘಾರ-ಮೃಜೂಂ ಸಂತತಮಾಘಾರಯತಿ । ಓಷಧಿಪಶುಜನವಿಶ್ವೇಭ್ಯೋ ಭೂತೇಭ್ಯ ಇದಮ್ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ವಾಯವ ಇಂದ್ರವಾಯುಭ್ಯಾಂ ಪ್ರೇ೩ಷ್ಯ । ಪ್ರಥಮವಷಟ್ಕಾರೇಽಧ್ವರ್ಯುಸ್ಸಾವಶೇಷಂ ಜುಹೋತಿ । ವಾಯವ ಇದಮ್ । ದ್ವಿತೀಯವಷಟ್ಕಾರೇ ಸಾವಶೇಷೇಣೋಭೌ ಜುಹುತಃ । ಇಂದ್ರವಾಯುಭ್ಯಾಮಿದಮ್ । ಭೂರಸಿ ಶ್ರೇಷ್ಠೋ ರಶ್ಮೀನಾಂ ಪ್ರಾಣಪಾಃ ಪ್ರಾಣಂ ಮೇ ಪಾಹಿ ಆದಿತ್ಯಂ ಯಜಮಾನ ಉಪತಿಷ್ಠತೇ । ಅಥಾಧ್ವರ್ಯೋಃ ಪಾತ್ರೇ ಪ್ರತಿಪ್ರಸ್ಥಾತಾ ಸಂಪಾತಮವನಯತಿ । ಅಧ್ವರ್ಯುಃ ಪ್ರತಿಪ್ರಸ್ಥಾತುಃ । ದೇವೇಭ್ಯಸ್ತ್ವಾ ಆದಿತ್ಯಪಾತ್ರೇಣ ಪ್ರತಿಪ್ರಸ್ಥಾತಾದಿತ್ಯಸ್ಥಾಲ್ಯಾಂ ಸಂಪಾತಮವನಯತಿ । ಗ್ರಹಮಧ್ವರ್ಯುರಾದಾಯ ಕ್ಷಿಪ್ರಂ ಹೋತಾರಮನುದ್ರುತ್ಯ । ಮಯಿ ವಸುಃ ಪುರೋವಸುರ್ವಾಕ್ಪಾ ವಾಚಂ ಮೇ ಪಾಹಿ ಗ್ರಹಂ ಹೋತ್ರೇ ಪ್ರಯಚ್ಛತಿ । ಹೋತಾರ-ಮುಪಹೂಯ ಪರಿಪ್ಲವಾಸ್ಥ ವ್ಯಾಘಾರಣಶೇಷಂ ಭಕ್ಷೇಹೀತ್ಯಾದಿನಾ ಭಕ್ಷಯಿತ್ವಾ । ಮಾರ್ಜಾಲೀಯೇ ಪ್ರಕ್ಷಾಲ್ಯ ಹವಿರ್ಧಾನಂ ಗಚ್ಛನ್ ಸಂಪ್ರೇಷ್ಯತಿ । ಮಿತ್ರಾವರುಣಾಭ್ಯಾಮನುಬ್ರೂ೩ಹಿ । ಪ್ರತಿಪ್ರಸ್ಥಾತಾ ಉಪಯಾಮ-ಗೃಹೀತೋಽಸ್ಯೃತಸದಸಿ ಚಕ್ಷುಷ್ಪಾಭ್ಯಾಂ ತ್ವಾ ಕ್ರತುಪಾಭ್ಯಾಮಸ್ಯ ಯಜ್ಞಸ್ಯ ಧ್ರುವಸ್ಯಾಧ್ಯಕ್ಷಾಭ್ಯಾಂ ಗೃಹ್ಣಾಮಿ ಪೂರ್ವವನ್ಮೈತ್ರಾವರುಣಸ್ಯ ಪ್ರತಿನಿಗ್ರಾಹ್ಯಂ ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ ನ ಸಾದಯತಿ । ಮೈತ್ರಾವರುಣಮಾದಾಯಾಧ್ವರ್ಯುರುಭೌ ನಿಷ್ಕ್ರಮ್ಯಾಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತ್ಯಧ್ವರ್ಯುಃ ಮಿತ್ರಾವರುಣಾಭ್ಯಾಂ ಪ್ರೇ೩ಷ್ಯ । ವಷಟ್ಕೃತೇ ಸಾವಶೇಷೇಣೋಭೌ ಜುಹುತಃ । ಮಿತ್ರಾವರುಣಾಭ್ಯಾಮಿದಮ್ । ಧೂರಸಿ ಶ್ರೇಷ್ಠೋ ರಶ್ಮೀನಾಮಪಾನಪಾ ಅಪಾನಂ ಮೇ ಪಾಹಿ ಆದಿತ್ಯಂ ಯಜಮಾನ ಉಪತಿಷ್ಠತೇ । ಪೂರ್ವವತ್ಸಂಪಾತಾವನಯನಮ್ । ವಿಶ್ವದೇವೇಭ್ಯಸ್ತ್ವಾ ಆದಿತ್ಯಪಾತ್ರೇಣಾದಿತ್ಯಸ್ಥಾಲ್ಯಾಂ ಸಂಪಾತಮವನಯತಿ । ಅಧ್ವರ್ಯುಃ - ಹೋತಾರಮನುದ್ರುತ್ಯ ಮಯಿ ವಸುರ್ವಿದದ್ವಸುಶ್ಚಕ್ಷುಷ್ಪಾಶ್ಚಕ್ಷುರ್ಮೇ ಪಾಹಿ ಗ್ರಹಂ ಹೋತ್ರೇ ಪ್ರಯಚ್ಛತಿ । ಹವಿರ್ಧಾನಂ ಗಚ್ಛನ್ ಸಂಪ್ರೇಷ್ಯತಿ । ಅಶ್ವಿಭ್ಯಾಮನುಬ್ರೂ೩ಹಿ । ಪ್ರತಿಪ್ರಸ್ಥಾತಾ ಉಪಯಾಮಗೃಹೀತೋಽಸಿ ಶ್ರುತಸದಸಿ ಶ್ರೋತ್ರಪಾಭ್ಯಾಂ ತ್ವಾ ಕ್ರತುಪಾಭ್ಯಾಮಸ್ಯ ಯಜ್ಞಸ್ಯ ಧ್ರುವಸ್ಯಾಧ್ಯಕ್ಷಾಭ್ಯಾಂ ಗೃಹ್ಣಾಮಿ ಆಶ್ವಿನಸ್ಯ ಪ್ರತಿನಿಗ್ರಾಹ್ಯಂ ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ ನ ಸಾದಯತಿ । ಆಶ್ವಿನಮಾದಾಯೋಭೌ ನಿಷ್ಕ್ರಮ್ಯಾಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ । ಅಶ್ವಿಭ್ಯಾಂ ಪ್ರೇಷ್ಯ । ವಷಟ್ಕೃತೇ ಸಾವಶೇಷೇಣೋಭೌ ಜುಹುತಃ । ಅಶ್ವಿಭ್ಯಾಮಿದಮ್ । ವಿಭೂರಸಿ ಶ್ರೇಷ್ಠೋ ರಶ್ಮೀನಾಂ ವ್ಯಾನಪಾ ವ್ಯಾನಂ ಮೇ ಪಾಹಿ ಆದಿತ್ಯಂ ಯಜಮಾನ ಉಪತಿಷ್ಠತೇ । ಪೂರ್ವವತ್ ಸಂಪಾತಾವನಯನಮ್ । ವಿಶ್ವೇಭ್ಯಸ್ತ್ವಾ ದೇವೇಭ್ಯಃ ಆದಿತ್ಯಪಾತ್ರೇಣ ಆದಿತ್ಯಸ್ಥಾಲ್ಯಾಂ ಪ್ರತಿಪ್ರಸ್ಥಾತಾ ಸಂಪಾತಮವನೀಯ ವಿಷ್ಣವುರುಕ್ರಮೈಷ ತೇ ಸೋಮಸ್ತꣳ ರಕ್ಷಸ್ವ ತಂ ತೇ ದುಶ್ಚಕ್ಷಾ ಮಾವಖ್ಯತ್ ಆದಿತ್ಯಪಾತ್ರೇಣಾದಿತ್ಯಸ್ಥಾಲೀಮಪಿದಧಾತಿ । ಅಧ್ವರ್ಯುಃ - ಹೋತಾರಮನುದ್ರುತ್ಯ ಮಯಿ ವಸುಸ್ಸಂಯದ್ವಸುಶ್ಶ್ರೋತ್ರಪಾಶ್ಶ್ರೋತ್ರಂ ಮೇ ಪಾಹಿ ಆಶ್ವಿನಂ ಹೋತ್ರೇ ಪ್ರದಾಯ ಹವಿರ್ಧಾನಂ ಗಚ್ಛನ್ ಸಂಪ್ರೇಷ್ಯತಿ ।</p>
<p>ಶುಕ್ರಾಮಂಥಿಗ್ರಹಪ್ರಚಾರಃ :-</p>
<p>ಉನ್ನೀಯಮಾನೇಭ್ಯೋಽನುಬ್ರೂ೩ಹಿ । ಉನ್ನೇತಾಚ್ಛಾವಾಕಚಮಸವರ್ಜಂ ಹೋತೃಚಮಸಮುಖ್ಯಾನ್ನವ-ಚಮಸಾನ್ ಖರೇ ಏವೋನ್ನಯತಿ । ದ್ರೋಣಕಲಶಾತ್ ಪರಿಪ್ಲವಯಾದಾಯೋಪಸ್ತೀರ್ಯ ಪೂತಭೃತ ಉದಚನೇನಾದಾಯೋನ್ನೀಯ ಪರಿಪ್ಲವಯಾ ದ್ರೋಣಕಲಶಾದಭಿಘಾರಯತಿ । ಸರ್ವಚಮಸಾನಾಮೇಷ ಏವ ಕಲ್ಪಃ । ತತಶ್ಶುಕ್ರಾಮಂಥಿಭ್ಯಾಂ ಪ್ರಚರತಃ । ಸ್ತುತೋಽಸಿ ಜನಧಾಃ । ದೇವಾಸ್ತ್ವಾ ಶುಕ್ರಪಾಃ ಪ್ರಣಯಂತು ಶುಕ್ರಮಧ್ವರ್ಯುರಾದತ್ತೇ । ಸ್ತುತೋಽಸಿ ಜನಧಾಃ । ದೇವಾಸ್ತ್ವಾ ಮಂಥಿಪಾಃ ಪ್ರಣಯಂತು ಮಂಥಿನಂ ಪ್ರತಿಪ್ರಸ್ಥಾತಾ । ಚಮಸಾಂಶ್ಚಮಸಾಧ್ವರ್ಯವಃ । ತೌ ಪ್ರೋಕ್ಷಿತಾಭ್ಯಾಂ ಶಕಲಾಭ್ಯಾಮಪಿಧಾಯಾಪ್ರೋಕ್ಷಿತಾಭ್ಯಾ-ಮಧಸ್ತಾತ್ ಪಾಂಸೂನಪಧ್ವಂಸಯತಃ । ಅಪನುತ್ತಶ್ಶಂಡಸ್ಸಹ ಪಾಪ್ಮನಾ ಅಧ್ವರ್ಯುಃ । ಅಪನುತ್ತೋ ಮರ್ಕಸ್ಸಹ ಪಾಪ್ಮನಾ ಪ್ರತಿಪ್ರಸ್ಥಾತಾ । ತಾವಪಿಗೃಹ್ಯ ಪ್ರಾಂಚೌ ನಿಷ್ಕ್ರಾಮತಃ । ಉರ್ವಂತರಿಕ್ಷಮನ್ವಿಹಿ ದ್ವಿಃ ಅಭಿಪ್ರವ್ರಜತಃ । ಇಂದ್ರೇಣ ಮನ್ಯುನಾ ಯುಜಾವಬಾಧೇ ಪೃತನ್ಯತಾ । ಘ್ನತಾ ವೃತ್ರಾಣ್ಯಪ್ರತಿ ಶುಕ್ರಂ ಯಜಮಾನೋಽನ್ವಾರಭತ ಆ ಹೋಮಾತ್ । ಅಪರೇಣೋತ್ತರವೇದಿಂ ಗ್ರಹಾವರತ್ನೀ ವಾ ಸಂಧತ್ತಃ । ಬ್ರಹ್ಮ ಸಂಧತ್ತಂ ತನ್ಮೇ ಜಿನ್ವತಮ್ । ಕ್ಷತ್ರꣳ ಸಂಧತ್ತಂ ತನ್ಮೇ ಜಿನ್ವತಮ್ । ಇಷꣳ ಸಂಧತ್ತಂ ತಾಂ ಮೇ ಜಿನ್ವತಮ್ । ಊರ್ಜꣳ ಸಂಧತ್ತಂ ತಾಂ ಮೇ ಜಿನ್ವತಮ್ । ರಯಿꣳ ಸಂಧತ್ತಂ ತಾಂ ಮೇ ಜಿನ್ವತಮ್ । ಪುಷ್ಟಿꣳ ಸಂಧತ್ತಂ ತಾಂ ಮೇ ಜಿನ್ವತಮ್ । ಪ್ರಜಾꣳ ಸಂಧತ್ತಂ ತಾಂ ಮೇ ಜಿನ್ವತಮ್ । ಪಶೂನ್ ಸಂಧತ್ತಂ ತಾನ್ಮೇ ಜಿನ್ವತಮ್ । ಅನಾಧೃಷ್ಟಾಸಿ ಪಾದಾಂಗುಷ್ಟಾಭ್ಯಾಂ ಉತ್ತರವೇದಿಮವಗೃಹ್ಯ । ವ್ಯಪರಿಫಂತಾವಿವೋತ್ತರವೇದಿಂ೧ ಪರಿಕ್ರಾಮತಃ । ಸುವೀರಾಃ ಪ್ರಜಾಃ ಪ್ರಜನಯ-ನ್ಪರೀಹಿ ಶುಕ್ರಶ್ಶುಕ್ರಶೋಚಿಷಾ ದಕ್ಷಿಣೇನಾಧ್ವರ್ಯುಃ ಪ್ರತಿಪದ್ಯತೇ । ಸುಪ್ರಜಾಃ ಪ್ರಜಾಃ ಪ್ರಜನಯನ್ಪರೀಹಿ ಮಂಥೀ ಮಂಥಿಶೋಚಿಷಾ ಉತ್ತರೇಣ ಪ್ರತಿಪ್ರಸ್ಥಾತಾ । ಅಗ್ರೇಣೋತ್ತರವೇದಿಂ ಗ್ರಹಾವರತ್ನಿ ವಾ ಸಂಧತ್ತಃ । ಸಂಜಗ್ಮಾನೌ ದಿವ ಆ ಪೃಥಿವ್ಯಾಯುಃ । ಸಂಧತ್ತಂ ತನ್ಮೇ ಜಿನ್ವತಮ್ । ಪ್ರಾಣꣳ ಸಂಧತ್ತಂ ತಂ ಮೇ ಜಿನ್ವತಮ್ । ಅಪಾನꣳ ಸಂಧತ್ತಂ ತಂ ಮೇ ಜಿನ್ವತಮ್ । ವ್ಯಾನꣳ ಸಂಧತ್ತಂ ತಂ ಮೇ ಜಿನ್ವತಮ್ । ಚಕ್ಷುಸ್ಸಂಧತ್ತಂ ತನ್ಮೇ ಜಿನ್ವತಮ್ । ಶ್ರೋತ್ರꣳ ಸಂಧತ್ತಂ ತನ್ಮೇ ಜಿನ್ವತಮ್ । ಮನಸ್ಸಂಧತ್ತಂ ತನ್ಮೇ ಜಿನ್ವತಮ್ । ವಾಚꣳ ಸಂಧತ್ತಂ ತಾಂ ಮೇ ಜಿನ್ವತಮ್ । ಅಥೈನಾವಧ್ವರ್ಯುರಭಿಮಂತ್ರಯತೇ ಆಯುಸ್ಸ್ಥ ಆಯುರ್ಮೇ ಧತ್ತಮ್ । ಆಯುರ್ಯಜ್ಞಾಯ ಧತ್ತಮ್ । ಆಯುರ್ಯಜ್ಞಪತಯೇ ಧತ್ತಮ್ । ಪ್ರಾಣಸ್ಸ್ಥಃ ಪ್ರಾಣಂ ಮೇ ಧತ್ತಮ್ । ಪ್ರಾಣಂ ಯಜ್ಞಾಯ ಧತ್ತಮ್ । ಪ್ರಾಣಂ ಯಜ್ಞಪತಯೇ ಧತ್ತಮ್ । ಚಕ್ಷುಸ್ಸ್ಥಶ್ಚಕ್ಷುರ್ಮೇ ಧತ್ತಮ್ । ಚಕ್ಷುರ್ಯಜ್ಞಾಯ ಧತ್ತಮ್ । ಚಕ್ಷುರ್ಯಜ್ಞಪತಯೇ ಧತ್ತಮ್ । ಶ್ರೋತ್ರಗ್ಗ್ ಸ್ಥಶ್ಶ್ರೋತ್ರಂ ಮೇ ಧತ್ತಮ್ । ಶ್ರೋತ್ರಂ ಯಜ್ಞಾಯ ಧತ್ತಮ್ । ಶ್ರೋತ್ರಂ ಯಜ್ಞಪತಯೇ ಧತ್ತಮ್ । ತೌ ದೇವೌ ಶುಕ್ರಾಮಂಥಿನೌ । ಕಲ್ಪಯತಂ ದೈವೀರ್ವಿಶಃ । ಕಲ್ಪಯತಂ ಮಾನುಷೀಃ । ಇಷಮೂರ್ಜಮಸ್ಮಾಸು ಧತ್ತಮ್ । ಪ್ರಾಣಾನ್ಪಶುಷು । ಪ್ರಜಾಂ ಮಯಿ ಚ ಯಜಮಾನೇ ಚ । ಅಪ್ರೋಕ್ಷಿತೌ ಶಕಲೌ ಬಹಿರ್ವೇದಿ ನಿರಸ್ಯತಃ । ಅಧ್ವರ್ಯುಃ - ನಿರಸ್ತಶ್ಶಂಡಸ್ಸಹ ಪಾಪ್ಮನಾ । ಪ್ರತಿಪ್ರಸ್ಥಾತಾ - ನಿರಸ್ತೋ ಮರ್ಕಸ್ಸಹ ಪಾಪ್ಮನಾ । ಅಪ ಉಪಸ್ಪೃಶತಃ । ಪ್ರೋಕ್ಷಿತೌ ಶಕಲಾವಾಧತ್ತಃ । ಅಧ್ವರ್ಯುಃ - ಶುಕ್ರಸ್ಯ ಸಮಿದಸಿ । ಪ್ರತಿಪ್ರಸ್ಥಾತಾ - ಮಂಥಿನಸ್ಸಮಿದಸಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ । ಪ್ರಾತಃ ಪ್ರಾತಸ್ಸಾವಸ್ಯ ಶುಕ್ರವತೋ ಮಂಥಿವತೋ ಮಧುಶ್ಚುತ ಇಂದ್ರಾಯ ಸೋಮಾನ್ ಪ್ರಸ್ಥಿತಾನ್ ಪ್ರೇಷ್ಯ ಮಧ್ಯತಃ ಕಾರಿಣಾಂ ಚಮಸಾಧ್ವರ್ಯವೋ ವಷಟ್ಕೃತಾ-ನುವಷಟ್ಕೃತಾನ್ ಜುಹುತ ಹೋತ್ರಕಾಣಾಂ ಚಮಸಾಧ್ವರ್ಯವಸ್ಸಕೃತ್ಸಕೃದ್ಧುತ್ವಾ ಶುಕ್ರಸ್ಯಾಭ್ಯುನ್ನೀಯೋ-ಪಾವರ್ತಧ್ವಮ್ । ತತಸ್ಸಂಪ್ರೈಷವತ್ ಕುರ್ವಂತಿ । ಶುಕ್ರಾಮಂಥಿನೋಃ ಪ್ರತಿನಿಗದ್ಯ ಹೋಮಃ । ಸ ಪ್ರಥಮಸ್ಸಂಕೃತಿರ್ವಿಶ್ವಕರ್ಮಾ । ಸ ಪ್ರಥಮೋ ಮಿತ್ರೋ ವರುಣೋ ಅಗ್ನಿಃ । ಸ ಪ್ರಥಮೋ ಬೃಹಸ್ಪತಿ-ಶ್ಚಿಕಿತ್ವಾನ್ ತಸ್ಮಾ ಇಂದ್ರಾಯ ಸುತಮಾ ಜುಹೋಮಿ ಸ್ವಾಹಾ ಅಧ್ವರ್ಯುರ್ಜುಹೋತಿ । ಸ ಪ್ರಥಮ-ಸ್ಸಂಕೃತಿರ್ವಿಶ್ವಕರ್ಮಾ । ಸ ಪ್ರಥಮೋ ಮಿತ್ರೋ ವರುಣೋ ಅಗ್ನಿಃ । ಸ ಪ್ರಥಮೋ ಬೃಹಸ್ಪತಿಶ್ಚಿಕಿತ್ವಾನ್ । ತಸ್ಮೈ ಸೂರ್ಯಾಯ ಸುತಮಾ ಜುಹೋಮಿ ಸ್ವಾಹಾ ಪ್ರತಿಪ್ರಸ್ಥಾತಾ ಜುಹೋತಿ । ಪುರಸ್ತಾತ್ಪ್ರತ್ಯಂಚೌ ಅಧ್ವರ್ಯೂ ಜುಹುತಃ ಪಶ್ಚಾತ್ಪ್ರಾಂಚಶ್ಚಮಸೈಶ್ಚಮಸಾಧ್ವರ್ಯವೋ ಜುಹ್ವತಿ । ಇಂದ್ರಾಯ ಪರಮಾತ್ಮನ ಇದಮ್ । ಅನುವಷಟ್ಕಾರೇ ಅಗ್ನಯೇ ಸ್ವಿಷ್ಟಕೃತ ಇದಮ್ । ಹೋತೃಬ್ರಹ್ಮೋದ್ಗಾತೃ-ಯಜಮಾನಸದಸ್ಯಚಮಸಾನಾಂ ಗ್ರಹಯೋಶ್ಚ ವಷಟ್ಕಾರೇಽನುವಷ್ಟ್ಕಾರೇ ಚ ಸಶೇಷಹೋಮಃ । ಇತರ ಚಮಸಾನಾಂ ಪ್ರಥಮವಷಟ್ಕಾರೇ ಏವ ಸಶೇಷಹೋಮಃ । ನಾನುವಷಟ್ಕಾರೇ೧ । ಅಧ್ವರ್ಯುಃ - ಸೂದವತ್೨ ಶುಕ್ರಪಾತ್ರಮಾಯತನೇ ಸಾದಯತಿ । ಪ್ರತಿಪ್ರಸ್ಥತಾ ಉತ್ತರಾರ್ಧಾತ್ ಬಹಿಃ ಪರಿಧ್ಯಂಗಾರಾನ್ನಿರ್ವರ್ತ್ಯ ತಸ್ಮಿನ್ಮಂಥಿನಸ್ಸಂಸ್ರಾವಂ ಜುಹೋತಿ ಏಷ ತೇ ರುದ್ರ ಭಾಗೋ ಯನ್ನಿರಯಾಚಥಾಸ್ತಂ ಜುಷಸ್ವ ವಿದೇರ್ಗೌಪತ್ಯꣳ ರಾಯಸ್ಪೋಷꣳ ಸುವೀರ್ಯꣳ ಸಂವತ್ಸರೀಣಾಗ್ ಸ್ವಸ್ತಿಗ್ಗ್ ಸ್ವಾಹಾ । ರುದ್ರಾಯ ವಾಸ್ತುಪತಯ ಇದಮ್ । ಅಪ ಉಪಸ್ಪೃಶ್ಯ ।</p>
<p>ಹೋತ್ರಕಾಣಾಂ ಚಮಸಪ್ರಚಾರಃ :-</p>
<p>ತತಸ್ಸಂಪ್ರೇಷ್ಯತಿ ಪ್ರೈತು ಹೋತುಶ್ಚಮಸಃ ಪ್ರ ಬ್ರಹ್ಮಣಃ ಪ್ರೋದ್ಗಾತುಃ ಪ್ರ ಯಜಮಾನಸ್ಯ ಪ್ರ ಸದಸ್ಯಸ್ಯ</p>
<p>। ಅಥ ಹೋತ್ರಾಃ ಸಂಯಾಜಯಂತಿ । ತಸ್ಮೈ ಚಮಸಾಧ್ವರ್ಯವಃ ಸ್ವಂ ಸ್ವಂ ಚಮಸಂ ದ್ರೋಣಕಲಶಾದಭ್ಯುನ್ನೀಯ ಹರಂತಿ । ಮೈತ್ರಾವರುಣಚಮಸಮಾದಾಯಾಹವನೀಯಂ ಗತ್ವಾ ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ ಪ್ರಶಾಸ್ತರ್ಯಜ । ವಷಟ್ಕೃತಾನುವಷಟ್ಕೃತೇ ಹುತ್ವಾ ಹರತಿ ಭಕ್ಷಮ್ । ಏವಮುತ್ತರೈಃ ಪ್ರಚರತಿ । ಬ್ರಹ್ಮನ್ಯಜ ಇತಿ ದ್ವಿತೀಯೇ । ಪೋತರ್ಯಜ ಇತಿ ತೃತೀಯೇ । ನೇಷ್ಟರ್ಯಜ ಇತಿ ಚತುರ್ಥೇ । ಅಗ್ನೀದ್ಯಜ ಇತಿ ಪಂಚಮೇ । ಸರ್ವತ್ರಾನುವಷಟ್ಕಾರಃ । ಮಿತ್ರವರುಣಾಭ್ಯಾಮಿದಮ್ । ಇಂದ್ರಯೇದಮ್ । ಮರುದ್ಭ್ಯ ಇದಮ್ । ಅಗ್ನಯೇ ಪಾತ್ನೀವತೇ ತ್ವಷ್ಟ್ರ ಇದಮ್ । ಅಗ್ನಯ ಇದಮ್ । ಮೈತ್ರಾವರುಣಾದೀನಾಂ ಕ್ರಮೇಣ ದೇವತಾಃ । ಅನುವಷಟ್ಕಾರೇ ಸರ್ವತ್ರಾಗ್ನಯೇ ಸ್ವಿಷ್ಟಕೃತ ಇದಮ್ ।</p>
<p>ದ್ವಿದೇವತ್ಯಗ್ರಹಭಕ್ಷಣಮ್ :-</p>
<p>ಆಗ್ನೀಧ್ರಚಮಸಮಾದಾಯ ಸದ ಏತ್ಯ ಅಯಾಡಗ್ನೀತ್ ಇತ್ಯಾಹ । ಸ ಭದ್ರಮಕರ್ಯೋ ನಸ್ಸೋಮಂ ಪಾಯಯಿಷ್ಯತಿ ಇತರೇ ಪ್ರತ್ಯಾಹುಃ । ತತ್ರ ಶ್ಲೋಕಃ</p>
<p>ಹೋತ್ರಾ ಭಕ್ಷಿತಮಧ್ವರ್ಯುಃ ಪೀತ್ವಾ ಸಂಪಾತಮವನಯೇತ್ ।</p>
<p>ಅಧ್ವರ್ಯುಭ್ಯಾಮುಪಸ್ಪೃಷ್ಟಂ ಪಿಬೇದ್ಧೋತೋಪಹೂಯ ತೌ ॥</p>
<p>ಅಥಾಧ್ವರ್ಯುರಿತರಾಭ್ಯಾಮುಪಹೂಯಸ್ತು ಭಕ್ಷಯೇತ್ ।</p>
<p>ಸ್ಥಾತೋಪಹೂಯ ತೌ ಪೀತ್ವಾ ಸರ್ವಂ ಸಂಪಾತಮಾನಯೇತ್ ॥</p>
<p>ಐಂದ್ರವಾಯವಭಕ್ಷಸ್ಯ ದ್ವಿತೀಯೇನ ಸಮೋ ಮತಃ ।</p>
<p>ಉತ್ತರಗ್ರಹಯೋರ್ಭಕ್ಷಸ್ಸಂಪಾತಶ್ಚ ಯಥಾ ಭವೇತ್ ॥</p>
<p>ಅಥ ದ್ವಿದೇವತ್ಯಾನಾಂ ಭಕ್ಷಣಮ್ । ಹೋತ್ರಾ ದತ್ತಮೈಂದ್ರವಾಯವಮನ್ವಾರಭ್ಯ ಅಧ್ವರ್ಯೋ ಉಪಹ್ವಯ-ಸ್ವೇತ್ಯುಕ್ತಃ ಉಪಹೂತ ಇತಿ ಪ್ರಬ್ರೂಯಾತ್ ಸರ್ವತ್ರ । ಭಕ್ಷೇಹಿ ಮಾ ವಿಶ ದೀರ್ಘಾಯುತ್ವಾಯ ಶಂತನುತ್ವಾಯ ರಾಯಸ್ಪೋಷಾಯ ವರ್ಚಸೇ ಸುಪ್ರಜಾಸ್ತ್ವಾಯೇಹಿ ವಸೋ ಪುರೋವಸೋ ಪ್ರಿಯೋ ಮೇ ಹೃದೋಽಸಿ ಭಕ್ಷಮಾಹ್ರಿಯಮಾಣಂ ಪ್ರತೀಕ್ಷತೇ । ಅಶ್ವಿನೋಸ್ವಾ ಬಾಹುಭ್ಯಾꣳ ಸಘ್ಯಾಸಮ್ ತಂ ಪ್ರತಿಗೃಹ್ಯ । ನೃಚಕ್ಷಸಂ ತ್ವಾ ದೇವ ಸೋಮ ಸುಚಕ್ಷಾ ಅವ ಖ್ಯೇಷಮ್ ಅವೇಕ್ಷ್ಯ । ಹೋತರುಪಹ್ವಯಸ್ವ । ಹೋತ್ರಾ ಉಪಹೂತಃ ಇತ್ಯುಕ್ತಃ ಪುರಸ್ತಾತ್ ಸ್ಥಾಪಯಿತ್ವಾ । ಪ್ರಾಣೇಷೂಪನಿಗ್ರಾಹಂ ವಾಗ್ಜುಷಾಣಾ ಸೋಮಸ್ಯ ತೃಪ್ಯತು ಭಕ್ಷಯಿತ್ವಾ । ಹಿನ್ವ ಮೇ ಗಾತ್ರಾ ಹರಿವೋ ಗಣಾನ್ಮೇ ಮಾ ವಿತೀತೃಷಃ । ಶಿವೋ ಮೇ ಸಪ್ತಋಷೀನ್ ಉಪ ತಿಷ್ಠಸ್ವ ಮಾ ಮೇಽವಾಙ್ನಾಭಿಮತಿ ಗಾಃ ನಾಭಿದೇಶಮಭಿಮೃಶತಿ । ಹೋತೃಚಮಸೇ ಕಿಂಚಿದವನಯತಿ । ಪ್ರತಿಪ್ರಸ್ಥಾತಾ-ನ್ವಾರಭತೇ । ಪುನರ್ಹೋತ್ರಾ ಭಕ್ಷಿತೇ ಅಧ್ವರ್ಯುಃ ಪ್ರತಿಪ್ರಸ್ಥಾತಾ ಚ ಉಪಹೂಯ ಪೂರ್ವವದ್ಭಕ್ಷಯಿತ್ವಾ ಹೋತೃಚಮಸೇ ಸರ್ವಮವನೀಯೋತ್ಸೃಜೇತ್ ಪಾತ್ರಮ್ । ಮೈತ್ರಾವರುಣಮಧ್ವರ್ಯುಃ ಪ್ರತಿಪ್ರಸ್ಥಾತಾ ಚ ಅನ್ವಾರಭೇತೇ । ಹೋತ್ರಾ ಭಕ್ಷಿತೇ ಭಕ್ಷೇಹೀತ್ಯಾದಿ । ಹೋತರುಪಹ್ವಯಸ್ವ ಪ್ರತಿಪ್ರಸ್ಥಾತರುಪಹ್ವಯಸ್ವೇತ್ಯುಕ್ತ್ವಾ । ಪುರಸ್ತಾತ್ ಸ್ಥಾಪಯಿತ್ವಾ ಚಕ್ಷುಷೋರುಪನಿಗ್ರಾಹಂ ಭಕ್ಷಯತಿ । ಏವಂ ಪ್ರತಿಪ್ರಸ್ಥಾತಾ ಭಕ್ಷಯತಿ । ಹೋತೃಚಮಸೇ ಸರ್ವಮವನೀಯೋತ್ಸೃಜೇತ್ ಪಾತ್ರಮ್ । ಆಶ್ವಿನಮನ್ವಾರಭ್ಯ ಹೋತ್ರಾ ಭಕ್ಷಿತೇ ಭಕ್ಷೇಹೀತ್ಯಾದಿ । ಪೂರ್ವವದುಪಹೂಯ ಆತ್ಮಾನಂ ಪ್ರಾದಕ್ಷಿಣ್ಯೇನ ಸರ್ವತಃ ಪರಿಹೃತ್ಯ ಶ್ರೋತ್ರಯೋರುಪನಿಗ್ರಾಹಂ ಭಕ್ಷಯತಿ । ಏವಂ ಪ್ರತಿಪ್ರಸ್ಥಾತಾ ಭಕ್ಷಯತಿ । ಹೋತೃಚಮಸೇ ಸರ್ವಮವನೀಯೋತ್ಸೃಜೇತ್ ಪಾತ್ರಮ್ । ಹವಿಃ ಶೇಷಾದಾಹೃತ್ಯ ಪುರೋಡಾಶಶಕಲಮೈಂದ್ರವಾಯವಸ್ಯ ಪಾತ್ರೇಽವದಧಾತಿ । ಪಯಸ್ಯಾಂ ಮೈತ್ರಾವರುಣಸ್ಯ । ಧಾನಾ ಆಶ್ವಿನಸ್ಯ । ತಾನಿ ದಕ್ಷಿಣಸ್ಯ ಹವಿರ್ಧಾನಸ್ಯೋತ್ತರಸ್ಯಾಂ ವರ್ತನ್ಯಾಂ ಸಾದಯತಿ ಆತೃತೀಯಸವನಾತ್ ಪರಿಶೇರೇ ಯಜ್ಞಸ್ಯ ಸಂತತ್ಯಾ ಇತಿ ವಿಜ್ಞಾಯತೇ ।</p>
<p>ಪರ್ವಾಂಜನಾದೀಡೋಪಾಹ್ವಾನಮ್ । ಉಪೋದ್ಯಚ್ಛಂತೇ ಚಮಸಾಂಶ್ಚಮಸಿನಃ । ಹೋತೃಚಮಸಮಿ-</p>
<p>ಡಾಯಾಮಾಸ್ಪೃಷ್ಟಮ್ । ಉಪಹೂತಾಂ ಪ್ರಾಶ್ನಂತಿ ಯೇ ಪ್ರಕೃತೌ । ಪುರೋಡಾಶಶಕಲಮಿಡಾತೋಽಚ್ಛಾವಾಕಾಯ ನಿದಧಾತಿ । ಮಾರ್ಜನಾಂತೇ ಲಾಜಾನಾಂ ತ್ರೇಧಾಕರಣಮ್೧ । ಬ್ರಧ್ನಪಿನ್ವಸ್ವೇತ್ಯಾದಿ । ಆಗ್ನೀಧ್ರೇ ಹವಿಶ್ಶೇಷಾನ್ ಭಕ್ಷಯಂತಿ । ವಷಟ್ಕಾರೇಣ ಹೋತಾ ಭಕ್ಷಂ ಲಭತೇ । ಹೋಮಾಭಿಷವಾಭ್ಯಾಮಧ್ವರ್ಯುರ್ನಾನ್ಯತರೇಣ । ಸಮಾಖ್ಯಾನೇನಾಪಿ ಭಕ್ಷಂ ಲಭತೇ । ಭಕ್ಷಣಪ್ರಾಪಿಕಾ । ಸರ್ವಾನ್ ಚಮಸಾನ್ ಹೋತಾ ಅಗ್ರೇ ಸಶೇಷಂ ಸಕೃದ್ಭಕ್ಷಯತಿ ಮಧ್ಯತಃಕಾರಿಣಾಂ ದ್ವಿಃ । ಹೋತ್ರಕಾಸ್ಸ್ವಂಸ್ವಂ ಚಮಸಂ ದ್ವಿರ್ಭಕ್ಷಯಂತಿ । ತಾನಧ್ವರ್ಯುಸ್ತಂ ತಮುಪಹೂಯ ಪ್ರತಿಭಕ್ಷಯತಿ । ಹೋತೃಬ್ರಹ್ಮೋದ್ಗಾತೃಯಜಮಾನಸದಸ್ಯಾಃ ಮಧ್ಯತಃಕಾರಿಣ ಇತ್ಯರ್ಥಃ । ತತಸ್ಸಮಾಖ್ಯಾಭಕ್ಷಣಮ್ । ಬ್ರಹ್ಮಯಜಮಾನೌ ಭಕ್ಷೇಹೀತ್ಯಾದಿ । ಚಮಸಿನ ಉಪಹ್ವಯಧ್ವಮಿತ್ಯುಕ್ತ್ವಾ ವಾಗ್ಜುಷಾಣೇತಿ ಸ್ವಂಸ್ವಂ ಭಕ್ಷಯಿತ್ವಾ ಹಿನ್ವ ಮ ಇತಿ ನಾಭ್ಯಭಿಮರ್ಶನಂ ಕೃತ್ವಾ । ಆ ಪ್ಯಾಯಸ್ವ ಸಮೇತು ತೇ ವಿಶ್ವತಃ ಸೋಮ ವೃಷ್ಣಿಯಮ್ । ಭವಾ ವಾಜಸ್ಯ ಸಂಗಥೇ ವಸತೀವರೀಜಲೇನ ಚಮಸಾಪ್ಯಾಯನಂ ಕುರುತಃ । ಭಕ್ಷಿತಾಪ್ಯಾಯಿತಾನ್ ಸಾದಯಂತಿ । ದಕ್ಷಿಣಸ್ಯ ಹವಿರ್ಧಾನಸ್ಯಾಧಸ್ತಾದವಾಲಂಬೇ೨ । ತೇ ನಾರಾಶಂಸಾ ಭವಂತಿ । ದ್ವಿನಾರಾಶಂಸೇ ಪೂರ್ವಸವನೇ ಭವತಃ । ಏಕನಾರಾಶಂಸಂ ತೃತೀಯಸವನಮ್ ।</p>
<p>ಉಪವಿಶತ್ಯಚ್ಛಾವಾಕೋ ಬಹಿಸ್ಸದಸೋಽಗ್ರೇಣ ಸ್ವಂ ಧಿಷ್ಣಿಯಮ್ । ಪತ್ನೀ ವಸುಭ್ಯೋ ರುದ್ರೇಭ್ಯ ಇತ್ಯಪರೇಣ ನೇಷ್ಟ್ರೀಯಂ ಪ್ರತ್ಯಙ್ತಿಷ್ಠಂತೀ ಪನ್ನೇಜನೀಸ್ಸಾದಯತಿ । ತಸ್ಮೈ ಪೂರ್ವನಿಹಿತಂ ಪುರೋಡಾಶಶಕಲಂ ಪ್ರಯಚ್ಛನ್ನಾಹಾಧ್ವರ್ಯುಃ ಅಚ್ಛಾವಾಕ ವದಸ್ವ ಯತ್ತೇ ವಾದ್ಯಮ್ । ಯದಾಸ್ಯ ವಿಜಾನಾತ್ಯುಪೋ ಅಸ್ಮಾನ್ಬ್ರಾಹ್ಮಣಾನ್ ಬ್ರಾಹ್ಮಣಾ ಹ್ವಯಧ್ವಮಿತಿ ಅಥೈನಂ ಹೋತ್ರೇ ಆವೇದಯತಿ । ಅಚ್ಛಾವಾಕೋ ವಾ ಅಯಮುಪಹವಮಿಚ್ಛತೇ ತꣳ ಹೋತರುಪಹ್ವಯಸ್ವ ಇತಿ । ಉತ ನೋ ಗಾವ ಇತ್ಯಭಿಜ್ಞಾಯ ಉನ್ನೀಯಮಾನಾಯಾನುಬ್ರೂಹ್ಯಚ್ಛಾವಾಕಸ್ಯ ಚಮಸಾಧ್ವರ್ಯೋ ಉನ್ನಯಸ್ವೋಭಯತಶ್ಶುಕ್ರಂ ಕುರುಷ್ವ ಇತಿ ಸಂಪ್ರೇಷ್ಯತಿ । ಖರೇ ಏವ ಅಚ್ಛಾವಾಕಚಮಸಮುನ್ನಯತಿ । ಪೂರ್ವವತ್ತಮಾದಾಯಾಹವನೀಯಂ ಗತ್ವಾಽಽಶ್ರಾವ್ಯ ಪ್ರತ್ಯಾಶ್ರಾವಿತೇ । ಅಚ್ಛಾವಾಕ ಯಜ ಇತಿ ಸಂಪ್ರೇಷ್ಯತಿ । ವಷಟ್ಕೃತಾನುವಷಟ್ಕೃತೇ ಜುಹೋತಿ । ಇಂದ್ರಾಗ್ನಿಭ್ಯಾಮಿದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ತೇನ ನ ಸಂಭಕ್ಷಯತಿ । ಅಧ್ವರ್ಯೋ ಉಪಹ್ವಯಸ್ವೇ-ತ್ಯುಕ್ತೇ ಭಕ್ಷಯೇತ್ಯೇನಂ ಬ್ರೂಯಾತ್ । ತೇನ ಭಕ್ಷಿತೇ ತಂ ಚಮಸಂ ಸದಸಿ ಹೋತಾರಮುಪಹೂಯ ಭಕ್ಷಯಿತ್ವಾ ಭಕ್ಷಿತಾಪ್ಯಾಯಿತಮಂತರಾ ನೇಷ್ಟುರಾಗ್ನೀಧ್ರಸ್ಯ ಚಮಸೌ ಸಾದಯಿತ್ವಾ ।</p>
<p>ಋತುಗ್ರಹಪ್ರಚಾರಃ :-</p>
<p>ಋತುಗ್ರಹೈಃ ಪ್ರಚರತಃ । ದ್ರೋಣಕಲಶಾದ್ಗೃಹ್ಯಂತೇ ನ ಸಾದ್ಯಂತೇ । ಪೂರ್ವೇಷಾಂ ಶೇಷೇಷೂತ್ತರಾನಭಿ-ಗೃಹ್ಣೀತಃ । ಪೂರ್ವೋಽಧ್ವರ್ಯುರ್ಗೃಹ್ಣಾತಿ । ಜಘನ್ಯಃ ಪ್ರತಿಪ್ರಸ್ಥಾತಾ । ಸಹ ಪ್ರಥಮೌ ಗೃಹ್ಯೇತೇ ಸಹೋತ್ತಮೌ । ಉಪಯಾಮಗೃಹೀತೋಽಸಿ ಮಧುಶ್ಚ ಅಧ್ವರ್ಯುಃ ಪರಿಪ್ಲವಯಾ ಗೃಹ್ಣಾತಿ । ಉಪಯಾಮಗೃಹೀತೋಽಸಿ ಮಾಧವಶ್ಚ ಪ್ರತಿಪ್ರಸ್ಥಾತಾ ಪಾತ್ರಾಂತರೇಣ ಗೃಹ್ಣಾತಿ । ಪವಿತ್ರದಶಾಭಿಃ ಪರಿಮೃಜ್ಯ ಉಭೌ ನಿಷ್ಕ್ರಾಮತಃ । ಅಧ್ವರ್ಯುಃ - ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ ಋತುನಾ ಪ್ರೇಷ್ಯ । ವಷಟ್ಕೃತೇ ಜುಹೋತಿ । ಸಾವಶೇಷಂ ಸರ್ವತ್ರ । ಇಂದ್ರಾಯ ಮಧವ ಇದಮ್ । ಪ್ರತಿಪ್ರಸ್ಥಾತಾಧ್ವರ್ಯುಂ ಪ್ರವಿಶಂತಂ ಸ್ವಯಮುತ್ತರತೋ ದ್ವಾರಿ ತಿಷ್ಠನ್ ದಕ್ಷಿಣಸ್ಥೇನ ಗ್ರಹೇಣ ಪರಿಗೃಹ್ಣಾತ್ಯೇವಮೇವ ನಿಷ್ಕ್ರಾಮಂತಂ ಪಾತ್ರೇಣ । ಅಧ್ವರ್ಯುರ್ಮಧ್ಯೇ ಪ್ರವಿಶತಿ ನಿಷ್ಕ್ರಾಮತಿ ಚ । ಪ್ರತಿಪ್ರಸ್ಥಾತಾ ನಿಷ್ಕ್ರಮ್ಯ ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ ಋತುನಾ ಪ್ರೇಷ್ಯ । ವಷಟ್ಕೃತೇ ಜುಹೋತಿ ಸಾವಶೇಷಮ್ । ಪೂರ್ವವದ್ದ್ವಾರಿ ತಿಷ್ಠತಿ । ಮರುದ್ಭ್ಯೋ ಮಾಧವಾಯೇದಮ್ । ಅಧ್ವರ್ಯುಃ - ಉಪಯಾಮಗೃಹೀತೋಽಸಿ ಶುಕ್ರಶ್ಚ ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ ನಿಷ್ಕ್ರಾಮತಿ । ಋತುನಾ ಪ್ರೇಷ್ಯ ವಷ್ಟ್ಕೃತೇ ಜುಹೋತಿ । ತ್ವಷ್ಟ್ರೇ ಶುಕ್ರಾಯೇದಮ್ । ಪ್ರತಿಪ್ರಸ್ಥಾತಾ ಉಪಯಾಮಗೃಹೀತೋಽಸಿ ಶುಚಿಶ್ಚ ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ ದ್ವಾರಿ ತಿಷ್ಠತಿ । ಅಧ್ವರ್ಯುಃ ಪ್ರವಿಶತಿ । ಪ್ರತಿಪ್ರಸ್ಥಾತಾ ನಿಷ್ಕ್ರಮ್ಯ ಋತುನಾ ಪ್ರೇಷ್ಯ ವಷಟ್ಕೃತೇ ಜುಹೋತಿ । ಅಗ್ನಯೇ ಶುಚಯ ಇದಮ್ । ಅಧ್ವರ್ಯುಃ - ಉಪಯಾಮಗೃಹೀತೋಽಸಿ ನಭಶ್ಚ ಗೃಹೀತ್ವಾ । ಋತುನಾ ಪ್ರೇಷ್ಯ । ಇಂದ್ರಾಯ ನಭಸ ಇದಮ್ । ಪ್ರತಿಪ್ರಸ್ಥಾತಾ - ಉಪಯಾಮಗೃಹೀತೋಽಸಿ ನಭಸ್ಯಶ್ಚ ಗೃಹೀತ್ವಾ । ಋತುನಾ ಪ್ರೇಷ್ಯ । ಮಿತ್ರಾವರುಣಾಭ್ಯಾಂ ನಭಸ್ಯಾಯೇದಮ್ ।</p>
<p>ಪಾತ್ರಯೋರ್ಮುಖೇ ಪರ್ಯಾವೃತ್ಯ । ಅಧ್ವರ್ಯುಃ - ಉಪಯಾಮಗೃಹೀತೋಽಸೀಷಶ್ಚ ಗೃಹೀತ್ವಾ । ಋತುಭಿಃ ಪ್ರೇಷ್ಯ । ದೇವಾಯ ದ್ರವಿಣೋದಸ ಇಷಾಯೇದಮ್ । ಪ್ರತಿಪ್ರಸ್ಥಾತಾ - ಉಪಯಾಮಗೃಹೀತೋಽ-ಸ್ಯೂರ್ಜಶ್ಚ ಗೃಹೀತ್ವಾ । ಋತುಭಿಃ ಪ್ರೇಷ್ಯ । ದೇವಾಯ ದ್ರವಿಣೋದಸ ಊರ್ಜಾಯೇದಮ್ । ಅಧ್ವರ್ಯುಃ - ಉಪಯಾಮಗೃಹೀತೋಽಸಿ ಸಹಶ್ಚ ಗೃಹೀತ್ವಾ । ಋತುಭಿಃ ಪ್ರೇಷ್ಯ । ದೇವಾಯ ದ್ರವಿಣೋದಸೇ ಸಹಸ ಇದಮ್ । ಪ್ರತಿಪ್ರಸ್ಥಾತಾ - ಉಪಯಾಮಗೃಹೀತೋಽಸಿ ಸಹಸ್ಯಶ್ಚ ಗೃಹೀತ್ವಾ । ಋತುಭಿಃ ಪ್ರೇಷ್ಯ । ದೇವಾಯ ದ್ರವಿಣೋದಸೇ ಸಹಸ್ಯಾಯೇದಮ್ । ಪುನಃ ಪಾತ್ರಯೋರ್ಮುಖೇ ಪರ್ಯಾವೃತ್ಯ । ಅಧ್ವರ್ಯುಃ - ಉಪಯಾಮಗೃಹೀತೋಽಸಿ ತಪಶ್ಚ । ಪ್ರತಿಪ್ರಸ್ಥಾತಾ - ಉಪಯಾಮಗೃಹೀತೋಽಸಿ ತಪಸ್ಯಶ್ಚ । ಸಹೋತ್ತಮೌ ಗೃಹ್ಯೇತೇ । ಪ್ರತಿಪ್ರಸ್ಥಾತಾ ದ್ವಾರಿ ತಿಷ್ಠತಿ । ಅಧ್ವರ್ಯುಃ – ಋತುನಾ ಪ್ರೇಷ್ಯ । ಅಧ್ವರ್ಯೂ ಯಜತಮಿತ್ಯಭಿಜ್ಞಾಯ ಹೋತರೇತದ್ಯಜೇತ್ಯಾಹ । ಏವಂ ಗೃಹಪತಿಸ್ಸ್ವ ಪ್ರೈಷಾಂತೇ । ಅಶ್ವಿಭ್ಯಾಂ ತಪಸ ಇದಮ್ । ಪ್ರತಿಪ್ರಸ್ಥಾತಾ - ಋತುನಾ ಪ್ರೇಷ್ಯ । ಅಗ್ನಯೇ ಗೃಹಪತಯೇ ನಭಸ್ಯಾಯೇದಮ್ । ದ್ವಾದಶ-ತ್ರಯೋದಶಚತುರ್ದಶ ವಾ ಗೃಹ್ಯಂತೇ</p>
<p>ಇಂದ್ರಸ್ತು ಮರುತಸ್ತ್ವಷ್ಟಾ ಅಗ್ನಿರಿಂದ್ರಸ್ತು ಪಂಚಮಃ ।</p>
<p>ಸ್ಯಾನ್ಮಿತ್ರಾವರುಣೌ ಷಷ್ಠೇ ದ್ರವಿಣೋದಾಶ್ಚತುರ್ಷ್ವಥ ॥</p>
<p>ಅಶ್ವಿನಾವಗ್ನಿಗೃಹಪೌ ಮಧ್ವಾದ್ಯಾಶ್ಚರ್ತವಃ ಕ್ರಮಾತ್ ।</p>
<p>ತ್ರಯೋದಶ ಗ್ರಹಣಪಕ್ಷೇ । ಉಪಯಾಮಗೃಹೀತೋಽಸಿ ಸꣳಸರ್ಪೋಽಸ್ಯꣳಹಸ್ಪತ್ಯಾಯ ತ್ವಾ ಅಧ್ವರ್ಯುಃ ಪ್ರತಿಪ್ರಸ್ಥಾತ್ರಾ ಸಹ ಗೃಹ್ಣಾತಿ । ಪ್ರತಿಪ್ರಸ್ಥಾತೈವಾಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ ಋತುನಾ ಪ್ರೇಷ್ಯ । ಉಭೌ ಜುಹುತಃ । ಅಗ್ನಯೇ ಗೃಹಪತಯೇ ತಪಸ್ಯಾಯ ಸꣳಸರ್ಪಾಯಾꣳಹಸ್ಪತ್ಯಾಯೇದಮ್ । ಪ್ರತ್ಯಾಕ್ರಮ್ಯ ಅಧ್ವರ್ಯೋಃ ಪಾತ್ರೇ ಪ್ರತಿಪ್ರಸ್ಥಾತಾ ಸಂಪಾತಮವನಯತಿ । ಅಧ್ವರ್ಯುಃ ಪ್ರತಿಪ್ರಸ್ಥಾತುಃ ।</p>
<p>ಐಂದ್ರಾಗ್ನಗ್ರಹಗ್ರಹಣಂ, ಋತುಗ್ರಹಭಕ್ಷಣಂ ಚ :-</p>
<p>ಅಭಕ್ಷಿತೇನ ಪಾತ್ರೇಣಾಧ್ವರ್ಯುರೈಂದ್ರಾಗ್ನಂ ಗೃಹ್ಣಾತಿ । ಇಂದ್ರಾಗ್ನೀ ಆಗತꣳ ಸುತಂ ಗೀರ್ಭಿರ್ನಭೋ ವರೇಣ್ಯಮ್ । ಅಸ್ಯ ಪಾಥಂ ಧಿಯೇಷಿತಾ । ಉಪಯಾಮಗೃಹೀತೋಸೀಂದ್ರಾಗ್ನಿಭ್ಯಾಂ ತ್ವಾ ದ್ರೋಣಕಲಶಾತ್ ಪರಿಪ್ಲವಯಾ ಗೃಹೀತ್ವಾ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರಿಂದ್ರಾಗ್ನಿಭ್ಯಾಂ ತ್ವಾ ಸಾದಯತಿ । ಪ್ರತಿಪ್ರಸ್ಥಾತಾ ಹರತಿ ಭಕ್ಷಮ್ । ಉಭಾವಧ್ವರ್ಯೂ ಯಥಾವಷಟ್ಕೃತಂ ಭಕ್ಷಯತಃ । ಹೋ ಪೋ ನೇಽಗ್ನೀತ್ ಬ್ರ ಪ್ರ ಹೋ ಪೋ ನೇಽಚ್ಛಾ ಹೋ ಹೋ ಹೋತೃಕಾಣಾಂ ಆದ್ಯಕ್ಷರಾಣಿ ತೇನ ಕ್ರಮೇಣ ತೈಸ್ಸಹ ಭಕ್ಷಯತಃ । ಹೋತುರಧ್ವರ್ಯುಣಾ ಸಹ ಭಕ್ಷೋಪಾಹ್ವಾನೇ ಪೋತೃ ಪ್ರತಿಪ್ರಸ್ಥಾತ್ರೋರ್ವ್ಯತ್ಯಾಸಃ । ಅಪರಂ ಯೇನ ಯೇನ ಮುಖೇನ ಹೋಮಃ, ತತ್ರ ತೇನೈವ ಮುಖೇನ ಭಕ್ಷಣಮ್ । ಸರ್ವೇಷಾಂ ಸೋಮಪಾತ್ರಾಣಾಂ</p>
<p>ಭಕ್ಷಿತಾನಾಂ ಮಾರ್ಜಾಲೀಯೇ ಪ್ರಕ್ಷಾಲನಮ್ ।</p>
<p>ಆಜ್ಯಶಸ್ತ್ರಮ್ :-</p>
<p>ಏತತ್ಪಾತ್ರಮಾದಾಯಾಧ್ವರ್ಯುಸ್ಸದೋಬಿಲೇ ಪ್ರಾಙ್ಮುಖ ಉಪವಿಶ್ಯ ಇಡಾ ದೇವಹೂರ್ಮನು-ರ್ಯಜ್ಞನೀರ್ಬೃಹಸ್ಪತಿರುಕ್ಥಾಮದಾನಿ ಶꣳಸಿಷದ್ವಿಶ್ವೇ ದೇವಾಸ್ಸೂಕ್ತವಾಚಃ ಪೃಥಿವಿ ಮಾತರ್ಮಾ ಮಾ ಹಿꣳಸೀರ್ಮಧು ಮನಿಷ್ಯೇ ಮಧು ಜನಿಷ್ಯೇ ಮಧು ವಕ್ಷ್ಯಾಮಿ ಮಧು ವದಿಷ್ಯಾಮಿ ಮಧುಮತೀಂ ದೇವೇಭ್ಯೋ ವಾಚಮುದ್ಯಾಸꣳ ಶುಶ್ರೂಷೇಣ್ಯಾಂ ಮನುಷ್ಯೇಭ್ಯಸ್ತಂ ಮಾ ದೇವಾ ಅವಂತು ಶೋಭಾಯೈ ಪಿತರೋಽನು ಮದಂತು ಶಸ್ತ್ರಂ ಪ್ರತಿಗರಿಷ್ಯನ್ ಜಪತಿ । ಶೋಂ ಸಾವೋಮಿತಿ ಹೋತುರಭಿಜ್ಞಾಯ ಪ್ರದಕ್ಷಿಣ-ಮಾವರ್ತಮಾನಃ ಶೋꣳ ಸಾಮೋದೈವ ಇತಿ ಪ್ರತ್ಯಾಹ್ವಯತೇ । ಋತುಪಾತ್ರಂ ಧಾರಯಮಾಣಸ್ಸದೋಬಿಲೇ ಪ್ರತ್ಯಙ್ ತಿಷ್ಠನ್ ಪ್ರತಿಗೃಣಾತಿ । ಓಥಾಮೋದೈವೋಂ ಇತಿ ತ್ರಿರುಪಾಂಶು ತೂಷ್ಣೀಂ ಶಂಸನೇ । ಓಥಾಮೋದೈವ ಇತ್ಯವಸಾನೇಷು । ಓ೩ಥಾಮೋದೈವ ಇತಿ ಪ್ರಣವೇಷು । ಓಂ ಶೋಂ ಸಾಮೋದೈವ ಇತ್ಯಾಹಾವೇಷು । ಪ್ರಣವ ಏವ ಅಂತೇ । ಯಜಮಾನಃ - ಶಸ್ತ್ರಸ್ಯ ಶಸ್ತ್ರಮಸ್ಯೂರ್ಜಂ ಮಹ್ಯꣳ ಶಸ್ತ್ರಂ ದುಹಾ ಮಾ ಮಾ ಶಸ್ತ್ರಸ್ಯ ಶಸ್ತ್ರಂ ಗಮ್ಯಾದಿಂದ್ರಿಯಾವಂತೋ ವನಾಮಹೇ ಧುಕ್ಷಿಮಹಿ ಪ್ರಜಾಮಿಷಮ್ । ಸಾ ಮೇ ಸತ್ಯಾಶೀರ್ದೇವೇಷು ಭೂಯಾದ್ಬ್ರಹ್ಮವರ್ಚಸಂ ಮಾ ಗಮ್ಯಾತ್ । ಯಜ್ಞೋ ಬಭೂವ ಸ ಆ ಬಭೂವ ಸ ಪ್ರಜಜ್ಞೇ ಸ ವಾವೃಧೇ । ಸ ದೇವಾನಾ ಮಧಿಪತಿರ್ಬಭೂವ ಸೋ ಅಸ್ಮಾꣳ ಅಧಿಪತೀನ್ಕರೋತು ವಯಗ್ಗ್ ಸ್ಯಾಮ ಪತಯೋ ರಯೀಣಾಮ್ ಶಸ್ತ್ರಮನುಮಂತ್ರಯತೇ । ಅಧ್ವರ್ಯುಃ - ಋತುಪಾತ್ರಮಾಯತನೇ ಸಾದಯಿತ್ವಾ ಶಸ್ತ್ರಪ್ರಾಯಶ್ಚಿತ್ತಂ ಕರೋತಿ । ಅಗ್ನಯೇ ಪಥಿಕೃತೇ ಸ್ವಾಹಾ ದ್ವಿಃ । ಅಗ್ನಯೇ ಪಥಿಕೃತ ಇದಮ್ । ತ್ವನ್ನೋ ಅಗ್ನೇ, ಸ ತ್ವಂ ನೋ ಅಗ್ನೇ, ತ್ವಮಗ್ನೇ ಅಯಾಸಿ, ಪ್ರಜಾಪತೇ, ವ್ಯಾಹೃತೀಭಿರ್ವಿಹೃತಾ-ಭಿಸ್ಸಮಸ್ತಾಭಿಶ್ಚ ಹುತ್ವಾ ಐಂದ್ರಾಗ್ನಗ್ರಹಮಾದತ್ತೇ । ಚಮಸಾಂಶ್ಚಮಸಾಧ್ವರ್ಯವಃ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ ಉಕ್ಥಶಾ ಯಜ ಸೋಮಸ್ಯ । ವಷಟ್ಕೃತಾನುವಷಟ್ಕೃತೇ ಜುಹೋತಿ । ಅನುಪ್ರಕಂಪಯಂತಿ ನಾರಾಶಂಸಾನ್ ವಷಟ್ಕಾರಾನುವಷಟ್ಕಾರೌ । ಯಜಮಾನಃ – ಇಂದ್ರಾಗ್ನಿಭ್ಯಾಮಿದಮ್ । ಊಮೇಭ್ಯಃ ಪಿತೃಭ್ಯ ಇದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಭಕ್ಷಾನ್ ಹರಂತಿ । ಹೋತುರ್ಭಕ್ಷಣಾನಂತರಂ ಪೂರ್ವವದ್ಭಕ್ಷಯತಿ । ನಾರಾಶಂಸಾನ್ ಪೂರ್ವವತ್ ಭಕ್ಷಿತಾಪ್ಯಾಯಿತಾನ್ ಸಾದಯಂತಿ । ಅಧ್ವರ್ಯುಃ ಪ್ರಕ್ಷಾಲಿತಮೃತುಪಾತ್ರ-ಮಾಯತನೇ ಸಾದಯಿತ್ವಾ ।</p>
<p>ವೈಶ್ವದೇವಸ್ತೋತ್ರಂ, ಶಸ್ತ್ರಂ ಚ :-</p>
<p>ವೈಶ್ವದೇವꣳ ಶುಕ್ರಪಾತ್ರೇಣ ಗೃಹ್ಣಾತಿ ಓಮಾಸಶ್ಚರ್ಷಣೀಧೃತೋ ವಿಶ್ವೇ ದೇವಾಸ ಆಗತ । ದಾಶ್ವಾꣳಸೋ ದಾಶುಷಸ್ಸುತಮ್ । ಉಪಯಾಮಗೃಹೀತೋಽಸಿ ವಿಶ್ವೇಭ್ಯಸ್ತ್ವಾ ದೇವೇಭ್ಯಃ ಗೃಹೀತ್ವಾ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರ್ವಿಶ್ವೇಭ್ಯಸ್ತ್ವಾ ದೇವೇಭ್ಯಃ ಸಾದಯತಿ । ವೈಶ್ವದೇವಸ್ಯ ಸ್ತೋತ್ರಮುಪಾಕರೋತಿ । ಅಸರ್ಜ್ಯಸರ್ಜಿ ವಾಗಸರ್ಜ್ಯೈಂದ್ರꣳ ಸಹೋಽಸರ್ಜ್ಯುಪಾವರ್ತಧ್ವಮ್ ಬರ್ಹಿರ್ಭ್ಯಾಂ ಸ್ತೋತ್ರಮುಪಾಕರೋತಿ । ಬ್ರಹ್ಮನ್ ಸ್ತೋಷ್ಯಾಮ ಇತ್ಯುಕ್ತೇ ಬ್ರಹ್ಮಾ- ದೇವ ಸವಿತರೇತತ್ತ ಇತ್ಯಾದಿ ಪ್ರಸವ ಇತ್ಯಂತಮುಕ್ತ್ವಾ ಪ್ರೇತಿರಸಿ ಧರ್ಮಾಯ ತ್ವಾ ಧರ್ಮಂ ಜಿನ್ವ । ಓಗ್ ಸ್ತುತ । ಯಜಮಾನಃ - ಇಡಾಯೈ ಹಿಂ ಕುರು ತಸ್ಯೈ ಪ್ರಸ್ತುಹಿ ತಸ್ಯೈ ಸ್ತುಹಿ ತಸ್ಯೈ ಮೇಽವರುಧ್ಯೈ ಇತಿ ಪುರಸ್ತಾದಾಜ್ಯಾನಾಂ ಜಪತಿ । ಪೃಥಿವೀ ಹೋತಾ । ಚಿತ್ತಿಃ ಪೃಥಿವ್ಯಗ್ನಿಸ್ಸೂರ್ಯಂ ತೇ ಚಕ್ಷುರ್ಮಹಾಹವಿರ್ಹೋತಾ ಸ್ತೋತ್ರಸ್ಯ ಪುರಸ್ತಾಜ್ಜಪಿತ್ವಾ ಸ್ತೂಯಮಾನೇ ಚ ಚತುರ್ಹೋತಾರಂ ಜಪತಿ । ಸ್ತುತಸ್ಯ ಸ್ತುತಮಸ್ಯೂರ್ಜಂ ಮಹ್ಯಗ್ಗ್ ಸ್ತುತಂ ದುಹಾ ಮಾ ಮಾ ಸ್ತುತಸ್ಯ ಸುತಂ ಗಮ್ಯಾದಿಂದ್ರಿಯಾವಂತೋ ವನಾಮಹೇ ಧುಕ್ಷಿಮಹಿ ಪ್ರಜಾಮಿಷಮ್ । ಸಾ ಮೇ ಸತ್ಯಾಶೀರ್ದೇವೇಷು ಭೂಯಾದ್ಬ್ರಹ್ಮವರ್ಚಸಂ ಮಾ ಗಮ್ಯಾತ್ । ಯಜ್ಞೋ ಬಭೂವ ಸ ಆ ಬಭೂವ ಸ ಪ್ರಜಜ್ಞೇ ಸ ವಾವೃಧೇ । ಸ ದೇವಾನಾ ಮಧಿಪತಿರ್ಬಭೂವ ಸೋ ಅಸ್ಮಾꣳ ಅಧಿಪತೀನ್ಕರೋತು ವಯಗ್ಗ್ ಸ್ಯಾಮ ಪತಯೋ ರಯೀಣಾಮ್ ಸ್ತೋತ್ರಮನುಮಂತ್ರ್ಯ । ಅಧ್ವರ್ಯುಃ ಇಡಾ ದೇವಹೂರಿತ್ಯಾದಿ ಪೂರ್ವವತ್ । ಶಸ್ತ್ರಸ್ಯ ಶಸ್ತ್ರಮಸಿ । ಪ್ರತಿಗರೋ ಗ್ರಹ ನಾರಾಶಂಸಾಶ್ಚ । ವಿಶ್ವೇಭ್ಯೋ ದೇವೇಭ್ಯ ಇದಮ್ । ಊಮೇಭ್ಯಃ ಪಿತೃಭ್ಯ ಇದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಸರ್ವಭಕ್ಷಾಶ್ಚಮಸಾ ಭವಂತಿ । ಪ್ರಕ್ಷಾಲಿತೇಷು ಚಮಸೇಷು ।</p>
<p>ಉಕ್ಥ್ಯಪರ್ಯಾಯಾಃ :-</p>
<p>ಅಥೋಕ್ಥ್ಯಪ್ರಚಾರಃ । ಉಪಯಾಮಗೃಹೀತೋಸಿ ಮಿತ್ರಾವರುಣಾಭ್ಯಾಂ ತ್ವಾ ಜುಷ್ಟಂ ಗೃಹ್ಣಾಮಿ ದೇವೇಭ್ಯೋ ದೇವಾಯುವಮುಕ್ಥೇಭ್ಯ ಉಕ್ಥಾಯುವಮ್ ಉಕ್ಥ್ಯಪಾತ್ರೇಣ ಉಕ್ಥ್ಯತೃತೀಯಂ ಗೃಹೀತ್ವಾ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರ್ಮಿತ್ರಾವರುಣಾಭ್ಯಾಂ ತ್ವಾ ಸಾದಯತಿ । ಪುನರ್ಹವಿರಸಿ ಸ್ಥಾಲೀಮಭಿಮೃಶತಿ । ಮೈತ್ರಾವರುಣಚಮಸಂ ಪ್ರಥಮತ ಉನ್ನೀಯ ಹೋತೃಚಮಸಾದೀನುನ್ನಯತಿ । ಅಧ್ವರ್ಯುಃ ಪೂರ್ವವತ್ ಸ್ತೋತ್ರಮುಪಾಕರೋತಿ । ಬ್ರಹ್ಮಾ ದೇವಸವಿತರಿತ್ಯಾದಿ । ಅನ್ವಿತಿರಸಿ ದಿವೇ ತ್ವಾ ದಿವಂ ಜಿನ್ವ ಇತಿ । ಓಗ್ ಸ್ತುತ । ಇಡಾಯೈ ಚತುರ್ಹೋತಾ ಚತುರ್ಹೋತೄನ್ ಚತುರ್ಹೋತಾ । ಸ್ತುತಸ್ಯ ಸ್ತುತಮಸಿ ಇಡಾದೇವಹೂರಿತ್ಯಾದಿ ಪೂರ್ವವತ್ ಶಸ್ತ್ರಂ ಪ್ರತಿಗೀರ್ಯ । ಶಸ್ತ್ರಸ್ಯ ಶಸ್ತ್ರಮಸಿ । ಅಗ್ನಯೇ ಪಥಿಕೃತ ಇತ್ಯಾದಿ । ಗ್ರಹಮಧ್ವರ್ಯುರಾದತ್ತೇ । ಚಮಸಾಂಶ್ಚಮಸಾಧ್ವರ್ಯವಃ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ । ಉಕ್ಥಶಾ ಯಜ ಸೋಮಾನಾಮ್ । ಮಿತ್ರಾವರುಣಾಭ್ಯಾಮಿದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಭಕ್ಷಾನ್ ಹರಂತಿ । ಅಧ್ವರ್ಯುಸ್ಸದೋಹವಿರ್ಧಾನಯೋರ್ಮಧ್ಯೇ ತಿಷ್ಠನ್ ದೇವೇಭ್ಯಸ್ತ್ವಾ ದೇವಾಯುವಂ ಪೃಣಜ್ಮಿ ಯಜ್ಞಸ್ಯಾಯುಷೇ ಮೈತ್ರಾವರುಣಚಮಸೇ ಸಂಪಾತಮವನಯತಿ । ತಮಧ್ವರ್ಯುಃ ಪ್ರತಿಭಕ್ಷಯತಿ ಸರ್ವಭಕ್ಷಾ-</p>
<p>ಶ್ಚಮಸಾ ಭವಂತಿ । ಪ್ರಕ್ಷಾಲಿತೇಷು ಚಮಸೇಷು ।</p>
<p>ಏವಂ ವಿಹಿತಾವುತ್ತರೌ ಪರ್ಯಾಯೌ । ತಾಭ್ಯಾಂ ಪ್ರತಿಪ್ರಸ್ಥಾತಾ ಚರತಿ । ಉಪಯಾಮಗೃಹೀತೋಽ-ಸೀಂದ್ರಾಯ ತ್ವಾ ಜುಷ್ಟಂ ಗೃಹ್ಣಾಮಿ ದೇವೇಭ್ಯೋ ದೇವಾಯುವಮುಕ್ಥೇಭ್ಯ ಉಕ್ಥಾಯುವಮ್ ಅರ್ಧಂ ಚೋಕ್ಥ್ಯಶೇಷಸ್ಯ ಗೃಹ್ಣಾತಿ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರಿಂದ್ರಾಯ ತ್ವಾ ಸಾದಯತಿ । ಪುನರ್ಹವಿರಸಿ ಸ್ಥಾಲೀಮಭಿಮೃಶತಿ । ಬ್ರಾಹ್ಮಣಾಚ್ಛಂಸಿ ಚಮಸಮುಖ್ಯಾನ್ ಚಮಸಾನುನ್ನಯತಿ । ಪೂರ್ವವತ್ ಸ್ತೋತ್ರಮುಪಾಕರೋತಿ । ಬ್ರಹ್ಮಾ – ದೇವ ಸವಿತರಿತ್ಯಾದಿ ಸಂಧಿರಸ್ಯಂತರಿಕ್ಷಾಯ ತ್ವಾಂತರಿಕ್ಷಂ ಜಿನ್ವ । ಓಗ್ ಸ್ತುತ । ಇಡಾಯೈ ಚತುರ್ಹೋತಾ ಚತುರ್ಹೋತೄನ್ ಚತುರ್ಹೋತಾ । ಸ್ತುತಸ್ಯ ಸ್ತುತಮಸಿ । ಇಡಾ ದೇವಹೂರಿತ್ಯಾದಿ । ಶಸ್ತ್ರಸ್ಯ ಶಸ್ತ್ರಮಸಿ । ಅಗ್ನಯೇ ಪಥಿಕೃತ ಇತ್ಯಾದಿ । ಗ್ರಹಂ ಪ್ರತಿಪ್ರಸ್ಥಾತಾದತ್ತೇ । ಚಮಸಾಂಶ್ಚಮಸಾಧ್ವರ್ಯವಃ । ಉಕ್ಥಶಾ ಯಜ ಸೋಮಾನಾಮ್ । ಇಂದ್ರಾಯೇದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ದೇವೇಭ್ಯಸ್ತ್ವಾ ಇತಿ ಮುಖ್ಯೇ ಸಂಪಾತಮವನಯತಿ । ನ ಪ್ರತಿಪ್ರಸ್ಥಾತೋರ್ಧ್ವಪಾತ್ರಸ್ಯ ಭಕ್ಷಯತಿ । ಪ್ರಕ್ಷಾಲಿತೇಷು ಚಮಸೇಷು ಉಪಯಾಮಗೃಹೀತೋಸೀಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಂ ಗೃಹ್ಣಾಮಿ ದೇವೇಭ್ಯೋ ದೇವಾಯುವಮುಕ್ಥೇಭ್ಯ ಉಕ್ಥಾಯುವಮ್ ಸರ್ವಂ ಚೋಕ್ಥ್ಯಶೇಷಸ್ಯ ಗೃಹ್ಣಾತಿ । ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರಿಂದ್ರಾಗ್ನಿಭ್ಯಾಂ ತ್ವಾ ಸಾದಯತಿ । ನ ಸ್ಥಾಲೀಮಭಿಮೃಶತಿ । ಪೂತಭೃತೋ ಬಿಲ ಉದೀಚೀನದಶಂ ಪವಿತ್ರಂ ವಿತತ್ಯ ಯ ಆಧವನೀಯೇ ರಾಜಾ ತಂ ಸರ್ವಂ ಪೂತಭೃತ್ಯವನೀಯ ಅಚ್ಛಾವಾಕಚಮಸಮುಖ್ಯಾನ್ ಚಮಸಾನುನ್ನಯನ್ ಸರ್ವಂ ರಾಜಾನಮುನ್ನೀಯ ಪವಿತ್ರದಶಾಭಿಃ ಕಲಶೌ ಮೃಷ್ಟ್ವಾ ನ್ಯುಬ್ಜತಿ । ಪೂರ್ವವತ್ ಸ್ತೋತ್ರಮುಪಾಕರೋತಿ । ಬ್ರಹ್ಮಾ – ದೇವ ಸವಿತರಿತ್ಯಾದಿ ಪ್ರತಿಧಿರಸಿ ಪೃಥಿವ್ಯೈ ತ್ವಾ ಪೃಥಿವೀಂ ಜಿನ್ವ । ಓಗ್ ಸ್ತುತ । ಇಡಾಯೈ ಚತುರ್ಹೋತಾ ಚತುರ್ಹೋತೄನ್ ಚತುರ್ಹೋತಾ । ಸ್ತುತಸ್ಯ ಸ್ತುತಮಸಿ । ಇಡಾ ದೇವಹೂರಿತ್ಯಾದಿ ಶಸ್ತ್ರಂ ಪ್ರತಿಗೀರ್ಯ । ಉಕ್ಥಶಾಃ ಪ್ರಾತಸ್ಸವನಂ ಪ್ರತಿಗೀರ್ಯ ಜಪತಿ ಶಸ್ತ್ರಂ ಶಸ್ತ್ರಂ ವಾ । ಶಸ್ತ್ರಸ್ಯ ಶಸ್ತ್ರಮಸಿ । ಅಗ್ನಯೇ ಪಥಿಕೃತ ಇತ್ಯಾದಿ । ಗ್ರಹಂ ಪ್ರತಿಪ್ರಸ್ಥಾತಾದತ್ತ ಇತ್ಯಾದಿ । ಚಮಸಾಂಶ್ಚಮಸಾಧ್ವರ್ಯವಃ । ಉಕ್ಥಶಾ ಯಜ ಸೋಮಾನಾಮ್ । ಇಂದ್ರಾಗ್ನಿಭ್ಯಾಮಿದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ದೇವೇಭ್ಯಸ್ತ್ವಾ ಇತಿ ಮುಖ್ಯೇ ಸಂಪಾತಮವನಯತಿ । ನ ಪ್ರತಿಪ್ರಸ್ಥಾತೋ-</p>
<p>ರ್ಧ್ವಪಾತ್ರಸ್ಯ ಭಕ್ಷಯತಿ । ಪ್ರಕ್ಷಾಲಿತೇಷು ಚಮಸೇಷು । ಅಥ ಸವನಪ್ರಾಯಶ್ಚಿತ್ತಾನಿ ।</p>
<p>ಸವನಪ್ರಾಯಶ್ಚಿತ್ತಾನಿ :-</p>
<p>ಅಗ್ನಿಂ ನರೋ ದೀಧಿತಿಭಿರರಣ್ಯೋರ್ಹಸ್ತಚ್ಯುತೀ ಜನಯಂತ ಪ್ರಶಸ್ತಮ್ । ದೂರೇದೃಶಂ ಗೃಹಪತಿಮಥರ್ಯುಗ್ಗ್ ಸ್ವಾಹಾ ॥ ಅಗ್ನಯ ಇದಮ್ ।</p>
<p>ಅಗ್ನಿನಾಗ್ನಿಸ್ಸಮಿಧ್ಯತೇ ಕವಿರ್ಗೃಹಪತಿರ್ಯುವಾ । ಹವ್ಯವಾಡ್ಜುಹ್ವಾಸ್ಯಸ್ಸ್ವಾಹಾ ॥ ಅಗ್ನಯ ಇದಮ್</p>
<p>ಸಪ್ತ ತೇ ಅಗ್ನೇ &mdash; ಘೃತೇನ ಸ್ವಾಹಾ ॥ ಅಗ್ನಯೇ ಸಪ್ತವತ ಇದಮ್ ।</p>
<p>ಮನೋ ಜ್ಯೋತಿರ್ಜುಷತಾಮಾಜ್ಯಂ ವಿಚ್ಛಿನ್ನಂ ಯಜ್ಞꣳ ಸಮಿಮಂ ದಧಾತು । ಯಾ ಇಷ್ಟಾ ಉಷಸೋ ನಿಮ್ರುಚಶ್ಚ ತಾಸ್ಸಂದಧಾಮಿ ಹವಿಷಾ ಘೃತೇನ ಸ್ವಾಹಾ ॥ ಮನಸೇ ಜ್ಯೋತಿಷ ಇದಮ್ ।</p>
<p>ತ್ರಯಸ್ತ್ರಿಂಶತ್ತಂತವೋ ಯೇ ವಿತತ್ನಿರೇ ಯ ಇಮಂ ಯಜ್ಞಗ್ಗ್ ಸ್ವಧಯಾ ದದಂತೇ ತೇಷಾಂ ಛಿನ್ನಂ ಪ್ರತ್ಯೇತದ್ದಧಾಮಿ ಸ್ವಾಹಾ ಘರ್ಮೋ ದೇವಾꣳ ಅಪ್ಯೇತು ಸ್ವಾಹಾ ॥ ದೇವೇಭ್ಯ ಇದಮ್ ।</p>
<p>ಯನ್ಮೇ ಮನಸಶ್ಛಿದ್ರಂ ಯದ್ವಾಚೋ ಯಚ್ಚ ಮೇ ಹೃದಃ । ಅಯಂ ದೇವೋ ಬೃಹಸ್ಪತಿಸ್ಸಂತತ್ಸಿಂಚತು ರಾಧಸಾ ಸ್ವಾಹಾ ॥ ಬೃಹಸ್ಪತಯ ಇದಮ್ ।</p>
<p>ವಿಶ್ವಕರ್ಮಾ ಹವಿರಿದಂ ಜುಷಾಣಸ್ಸಂತಾನೈರ್ಯಜ್ಞꣳ ಸಮಿಮಂ ತನೋತು । ಯಾ ಇಷ್ಟಾ ಉಷಸೋ ಯಾಶ್ಚ ನಿಮ್ರುಚಸ್ತಾಸ್ಸಂದಧಾಮಿ ಹವಿಷಾ ಘೃತೇನ ಸ್ವಾಹಾ ॥ ವಿಶ್ವಕರ್ಮಣ ಇದಮ್ ।</p>
<p>ಅಯಾಶ್ಚಾಗ್ನೇಽಸ್ಯನಭಿಶಸ್ತೀಶ್ಚ ಸತ್ಯಮಿತ್ವಮಯಾ ಅಸಿ । ಅಯಸಾ ಮನಸಾ ಧೃತೋಽಯಸಾ ಹವ್ಯಮೂಹಿಷೇಽಯಾನೋ ಧೇಹಿ ಭೇಷಜಗ್ಗ್ ಸ್ವಾಹಾ ॥ ಅಗ್ನಯೇ ಅಯಸ ಇದಮ್ ।</p>
<p>ತ್ವನ್ನೋ ಅಗ್ನೇ &mdash; ಅಸ್ಮತ್ ಸ್ವಾಹಾ ॥ ಅಗ್ನೀವರುಣಾಭ್ಯಾಮಿದಮ್ ।</p>
<p>ಸ ತ್ವನ್ನೋ ಅಗ್ನೇ &mdash; ಏಧಿ ಸ್ವಾಹಾ ॥ ಅಗ್ನೀವರುಣಾಭ್ಯಾಮಿದಮ್ ।</p>
<p>ಭದ್ರಂ ಕರ್ಣೇಭಿಶ್ಶೃಣುಯಾಮ ದೇವಾ ಭದ್ರಂ ಪಶ್ಯೇಮಾಕ್ಷಭಿರ್ಯಜತ್ರಾಃ । ಸ್ಥಿರೈರಂಗೈಸ್ತುಷ್ಟುವಾ-</p>
<p>ꣳಸಸ್ತನೂಭಿರ್ವ್ಯಶೇಮ ದೇವಹಿತಂ ಯದಾಯುಸ್ಸ್ವಾಹಾ ॥ ದೇವೇಭ್ಯ ಇದಮ್ ।</p>
<p>ಸ್ವಸ್ತಿ ನ ಇಂದ್ರೋ ವೃದ್ಧಶ್ರವಾಸ್ಸ್ವಸ್ತಿನಃ ಪೂಷಾ ವಿಶ್ವವೇದಾಃ । ಸ್ವಸ್ತಿ ನಸ್ತಾರ್ಕ್ಷ್ಯೋ ಅರಿಷ್ಟನೇಮಿಸ್ಸ್ವಸ್ತಿ ನೋ ಬೃಹಸ್ಪತಿರ್ದಧಾತು ಸ್ವಾಹಾ ॥ ಇಂದ್ರಪೂಷತಾರ್ಕ್ಷ್ಯಬೃಹಸ್ಪತಿಭ್ಯ ಇದಮ್ ।</p>
<p>ಪೃಷದಶ್ವಾ ಮರುತಃ ಪೃಶ್ನಿಮಾತರಶ್ಶುಭಂ ಯಾವಾನೋ ವಿದಥೇಷು ಜಗ್ಮಯಃ । ಅಗ್ನಿಜಿಹ್ವಾ ಮನವಸ್ಸೂರಚಕ್ಷಸೋ ವಿಶ್ವೇ ನೋ ದೇವಾ ಅವಸಾಗಮನ್ನಿಹ ಸ್ವಾಹಾ ॥ ಮರುದ್ಭ್ಯೋ ವಿಶ್ವೇಭ್ಯೋ ದೇವೇಭ್ಯ ಇದಮ್ ।</p>
<p>ಶತಮಿನ್ನು ಶರದೋ ಅಂತಿ ದೇವಾ ಯತ್ರಾ ನಶ್ಚಕ್ರಾ ಜರಸಂ ತನೂನಾಮ್ । ಪುತ್ರಾಸೋ ಯತ್ರ</p>
<p>ಪಿತರೋ ಭವಂತಿ ಮಾ ನೋ ಮಧ್ಯಾರೀರಿಷತಾಯುರ್ಗಂತೋಸ್ಸ್ವಾಹಾ ॥ ದೇವೇಭ್ಯ ಇದಮ್ ।</p>
<p>ಪ್ರೇದ್ಧೋ ಅಗ್ನೇ ದೀದಿಹಿ ಪುರೋ ನೋಽಜಸ್ರಯಾ ಸೂರ್ಮ್ಯಾ ಯವಿಷ್ಠ । ತ್ವಾꣳ ಶಶ್ವಂತ ಉಪಯಂತಿ ವಾಜಾಸ್ಸ್ವಾಹಾ ॥ ಅಗ್ನಯ ಇದಮ್ ।</p>
<p>ಶ್ರುತ್ಕರ್ಣಾಯ ಕವಯೇ ಮೇಧ್ಯಾಯ ನಮೋಭಿರ್ನಾಕಮುಪಯಾಮಿ ಶꣳಸನ್ । ಯತೋ ಭಯಮಭಯಂ ತತ್ಕೃಧೀನೋಽಗ್ನೇ ದೇವಾನಾಮವಹೇಡ ಇಯಕ್ಷ್ವ೧ ಸ್ವಾಹಾ ॥ ಅಗ್ನಯ ಇದಮ್ ।</p>
<p>ಅಗ್ನಿಂ ವೋ ದೇವಮಗ್ನಿಭಿಸ್ಸಜೋಷಾ ಯಜಿಷ್ಠಂ ದೂತಮಧ್ವರೇ ಕೃಣುಧ್ವಮ್ । ಯೋ ಮರ್ತ್ಯೇಷು ನಿಧ್ರುವಿರ್​ ಋತಾವಾ ತಪುರ್ಮೂರ್ಧಾ ಘೃತಾನ್ನಃ ಪಾವಕಸ್ಸ್ವಾಹಾ ॥ ಅಗ್ನಯ ಇದಮ್ ।</p>
<p>ಘೃತಪ್ರತೀಕೋ ಘೃತಪೃಷ್ಠೋ ಅಗ್ನಿರ್ಘೃತೈಸ್ಸಮಿದ್ಧೋ ಘೃತಮಸ್ಯಾನ್ನಮ್ । ಘೃತಪ್ರುಷಸ್ತ್ವಾ ಸರಿತೋ ವಹಂತಿ ಘೃತಂ ಪಿಬನ್ಯಜತಾದ್ದೇವ ದೇವಾನ್ ಸ್ವಾಹಾ ॥ ಅಗ್ನಯ ಇದಮ್ ।</p>
<p>ಆಯುರ್ದಾ ಅಗ್ನೇ &mdash; ಇಮಗ್ಗ್ ಸ್ವಾಹಾ । ಅಗ್ನಯ ಆಯುಷ್ಮತ ಇದಮ್ ।</p>
<p>ಇಮೋ ಅಗ್ನೇ ವೀತತಮಾನಿ ಹವ್ಯಾಜಸ್ರೋ ವಕ್ಷಿ ದೇವತಾತಿಮಚ್ಛ । ಪ್ರತಿ ನ ಈꣳ ಸುರಭೀಣಿ ವಿಯಂತು ಸ್ವಾಹಾ ॥ ಅಗ್ನಯ ಇದಮ್ ।</p>
<p>ಸಪ್ತ ತೇ ಅಗ್ನೇ &mdash; ಘೃತೇನ ಸ್ವಾಹಾ ॥ ಅಗ್ನಯೇ ಸಪ್ತವತ ಇದಮ್ ।</p>
<p>ಮನೋ ಜ್ಯೋತಿಃ &mdash; ಘೃತೇನ ಸ್ವಾಹಾ ॥ ಮನಸೇ ಜ್ಯೋತಿಷ ಇದಮ್ ।</p>
<p>ತ್ರಯಸ್ತ್ರಿꣳ ಶತ್ತಂತವೋ &mdash;—ಅಪ್ಯೇತು ಸ್ವಾಹಾ ॥ ದೇವೇಭ್ಯ ಇದಮ್ ।</p>
<p>ಯನ್ಮೇ ಮನಸಶ್ಛಿದ್ರಂ ಯದ್ವಾಚೋ ಯಚ್ಚ ಮೇ ಹೃದಃ । ಅಯಂ ದೇವೋ ಬೃಹಸ್ಪತಿಸ್ಸಂತತ್ಸಿಂಚತು ರಾಧಸಾ ಸ್ವಾಹಾ ॥ ಬೃಹಸ್ಪತಯ ಇದಮ್ ।</p>
<p>ವಿಶ್ವಕರ್ಮಾ ಹವಿರಿದಂ ಜುಷಾಣಸ್ಸಂತಾನೈರ್ಯಜ್ಞꣳ ಸಮಿಮಂ ತನೋತು । ಯಾ ಇಷ್ಟಾ ಉಷಸೋ ಯಾಶ್ಚ ನಿಮ್ರುಚಸ್ತಾಸ್ಸಂದಧಾಮಿ ಹವಿಷಾ ಘೃತೇನ ಸ್ವಾಹಾ ॥ ವಿಶ್ವಕರ್ಮಣ ಇದಮ್ ।</p>
<p>ಅಗ್ನಿಂ ಯುನಜ್ಮಿ ಶವಸಾ ಘೃತೇನ ದಿವ್ಯꣳ ಸುಪರ್ಣಂ ವಯಸಾ ಬೃಹಂತಮ್ । ತೇನ ವಯಂ ಪತೇಮ ಬ್ರಧ್ನಸ್ಯ ವಿಷ್ಟಪꣳ ಸುವೋ ರುಹಾಣಾ ಅಧಿ ನಾಕ ಉತ್ತಮೇ ಸ್ವಾಹಾ ॥ ಅಗ್ನಯ ಇದಮ್</p>
<p>ಇಂಧಾನಾಸ್ತ್ವಾ ಶತꣳ ಹಿಮಾ ದ್ಯುಮಂತಸ್ಸಮಿಧೀಮಹಿ । ವಯಸ್ವಂತೋ ವಯಸ್ಕೃತಂ ಯಶಸ್ವಂತೋ ಯಶಸ್ಕೃತꣳ ಸುವೀರಾಸೋ ಅದಾಭ್ಯಮ್ । ಅಗ್ನೇ ಸಪತ್ನದಂಭನಂ ವರ್ಷಿಷ್ಠೇ</p>
<p>ಅಧಿ ನಾಕೇ ಸ್ವಾಹಾ ॥ ಅಗ್ನಯ ಇದಮ್ ।</p>
<p>ಅಗ್ನಿರ್ನ ಈಡಿತ ಈಡಿತವ್ಯೈರ್ದೇವೈಃ ಪಾರ್ಥಿವೈಃ ಪಾತು । ತ ಇಮಂ ಯಜ್ಞಮವಂತು ತೇ ಮಾಮವಂತ್ವನು ವ ಆರಭೇಽನು ಮಾ ರಭಧ್ವಗ್ಗ್ ಸ್ವಾಹಾ ॥ ಅಗ್ನಯ ಇದಮ್ ।</p>
<p>ವಾಯುರ್ನ ಈಡಿತ ಈಡಿತವ್ಯೈರ್ದೇವೈರಾಂತರಿಕ್ಷೈಃ ಪಾತು । ತ ಇಮಂ ಯಜ್ಞಮವಂತು ತೇ</p>
<p>ಮಾಮವಂತ್ವನು ವ ಆರಭೇಽನು ಮಾ ರಭಧ್ವಗ್ಗ್ ಸ್ವಾಹಾ ॥ ವಾಯವ ಇದಮ್ ।</p>
<p>ಸೂರ್ಯೋ ನ ಈಡಿತ ಈಡಿತವ್ಯೈರ್ದೇವೈರ್ದಿವ್ಯೈಃ ಪಾತು । ತ ಇಮಂ ಯಜ್ಞಮವಂತು ತೇ ಮಾಮವಂತ್ವನು ವ ಆರಭೇಽನು ಮಾ ರಭಧ್ವಗ್ಗ್ ಸ್ವಾಹಾ ॥ ಸೂರ್ಯಾಯೇದಮ್ ।</p>
<p>ವಿಷ್ಣುರ್ನ ಈಡಿತ ಈಡಿತವ್ಯೈರ್ದೇವೈರ್ದಿಶ್ಯೈಃ ಪಾತು । ತ ಇಮಂ ಯಜ್ಞಮವಂತು ತೇ ಮಾಮವಂತ್ವನು ವ ಆರಭೇಽನು ಮಾ ರಭಧ್ವಗ್ಗ್ ಸ್ವಾಹಾ ॥ ವಿಷ್ಣವ ಇದಮ್ ।</p>
<p>ಅಗ್ನಿರ್ಯಜುರ್ಭಿಸ್ತ ಇಮಂ ಯಜ್ಞಮವಂತು ತೇ ಮಾಮವಂತ್ವನು ವ ಆರಭೇಽನು ಮಾ ರಭಧ್ವಗ್ಗ್ ಸ್ವಾಹಾ ॥ ಅಗ್ನಯೇ ಯಜುರ್ಭ್ಯ ಇದಮ್ ।</p>
<p>ಪೂಷಾ ಸ್ವಗಾಕಾರೈಸ್ತ ಇಮಂ ಯಜ್ಞಮವಂತು ತೇ ಮಾಮವಂತ್ವನು ವ ಆರಭೇಽನು ಮಾ ರಭಧ್ವಗ್ಗ್ ಸ್ವಾಹಾ ॥ ಪೂಷ್ಣೇ ಸ್ವಗಾಕಾರಾಯೇದಮ್ ।</p>
<p>ಏತೈಸ್ತ್ರಿಭಿರನುವಾಕೈರವಿಜ್ಞಾತಪ್ರಾಯಶ್ಚಿತ್ತೇ ಸೋಮೇ ತ್ರಯಸ್ತ್ರಿಂಶತಮಾಹುತೀರ್ಜುಹೋತಿ । ತ್ರಯಸ್ತ್ರಿಂಶತಂ ಚಾಗ್ನೀಧ್ರೀಯೇ ಯಜ್ಞತನೂಃ । ಪ್ರಜಾಪತಿರ್ಮನಸಾಂಧೋಚ್ಛೇತ ಇತ್ಯಾದ್ಯನುಷಂಗವರ್ಜಮ್ ।</p>
<p>ಪ್ರಜಾಪತಿರ್ಮನಸಾಂಧೋಚ್ಛೇತಸ್ಸ್ವಾಹಾ । ಪ್ರಜಾಪತಯೇ ಸೋಮಾಯೇದಮ್ ।</p>
<p>ಧಾತಾ ದೀಕ್ಷಾಯಾಗ್ ಸ್ವಾಹಾ । ಧಾತ್ರೇ ಸೋಮಾಯೇದಮ್ ।</p>
<p>ಸವಿತಾ ಭೃತ್ಯಾಗ್ ಸ್ವಾಹಾ । ಸವಿತ್ರೇ ಸೋಮಾಯೇದಮ್ ।</p>
<p>ಪೂಷಾ ಸೋಮಕ್ರಯಣ್ಯಾಗ್ ಸ್ವಾಹಾ । ಪೂಷ್ಣೇ ಸೋಮಾಯೇದಮ್ ।</p>
<p>ವರುಣ ಉಪನದ್ಧಸ್ಸ್ವಾಹಾ । ವರುಣಾಯ ಸೋಮಾಯೇದಮ್ ।</p>
<p>ಅಸುರಃ ಕ್ರೀಯಮಾಣಸ್ಸ್ವಾಹಾ । ಅಸುರಾಯ ಸೋಮಾಯೇದಮ್ ।</p>
<p>ಮಿತ್ರಃ ಕ್ರೀತಸ್ಸ್ವಾಹಾ । ಮಿತ್ರಾಯ ಸೋಮಾಯೇದಮ್ ।</p>
<p>ಶಿಪಿವಿಷ್ಟ ಆಸಾದಿತಸ್ಸ್ವಾಹಾ । ಶಿಪಿವಿಷ್ಟಾಯ ಸೋಮಾಯೇದಮ್ ।</p>
<p>ನರಂಧಿಷಃ ಪ್ರೋಹ್ಯಮಾಣಸ್ಸ್ವಾಹಾ । ನರಂಧಿಷಾಯ ಸೋಮಾಯೇದಮ್ ।</p>
<p>ಅಧಿಪತಿರಾಗತಸ್ಸ್ವಾಹಾ । ಅಧಿಪತಯೇ ಸೋಮಾಯೇದಮ್ ।</p>
<p>ಪ್ರಜಾಪತಿಃ ಪ್ರಣೀಯಮಾನಸ್ಸ್ವಾಹಾ । ಪ್ರಜಾಪತಯೇ ಸೋಮಾಯೇದಮ್ ।</p>
<p>ಅಗ್ನಿರಾಗ್ನೀಧ್ರೇ ಸ್ವಾಹಾ । ಅಗ್ನಯೇ ಸೋಮಾಯೇದಮ್ ।</p>
<p>ಬೃಹಸ್ಪತಿರಾಗ್ನೀಧ್ರಾತ್ಪ್ರಣೀಯಮಾನಸ್ಸ್ವಾಹಾ । ಬೃಹಸ್ಪತಯೇ ಸೋಮಾಯೇದಮ್ ।</p>
<p>ಇಂದ್ರೋ ಹವಿರ್ಧಾನೇ ಸ್ವಾಹಾ । ಇಂದ್ರಾಯ ಸೋಮಾಯೇದಮ್ ।</p>
<p>ಅದಿತಿರಾಸಾದಿತಸ್ಸ್ವಾಹಾ । ಅದಿತ್ಯೈ ಸೋಮಾಯೇದಮ್ ।</p>
<p>ವಿಷ್ಣುರುಪಾವಹ್ರಿಯಮಾಣಸ್ಸ್ವಾಹಾ । ವಿಷ್ಣವೇ ಸೋಮಾಯೇದಮ್ ।</p>
<p>ಅಥರ್ವೋಪೋತ್ತಸ್ಸ್ವಾಹಾ । ಅಥರ್ವಣೇ ಸೋಮಾಯೇದಮ್ ।</p>
<p>ಯಮೋಽಭಿಷುತಸ್ಸ್ವಾಹಾ । ಯಮಾಯ ಸೋಮಾಯೇದಮ್ ।</p>
<p>ಅಪೂತಪಾ ಆಧೂಯಮಾನಸ್ಸ್ವಾಹಾ । ಅಪೂತಪೇ ಸೋಮಾಯೇದಮ್ ।</p>
<p>ವಾಯುಃ ಪೂಯಮಾನಸ್ಸ್ವಾಹಾ । ವಾಯವೇ ಸೋಮಾಯೇದಮ್ ।</p>
<p>ಮಿತ್ರಃ, ಕ್ಷೀರಶ್ರೀಸ್ಸ್ವಾಹಾ । ಮಿತ್ರಾಯ ಸೋಮಾಯೇದಮ್ ।</p>
<p>ಮಂಥೀ ಸಕ್ತುಶ್ರೀಸ್ಸ್ವಾಹಾ । ಮಂಥಿನೇ ಸೋಮಾಯೇದಮ್ ।</p>
<p>ವೈಶ್ವದೇವ ಉನ್ನೀತಸ್ಸ್ವಾಹಾ । ವೈಶ್ವದೇವಾಯ ಸೋಮಾಯೇದಮ್ ।</p>
<p>ರುದ್ರ ಆಹುತಸ್ಸ್ವಾಹಾ । ರುದ್ರಾಯ ಸೋಮಾಯೇದಮ್ । ಅಪ ಉಪಸ್ಪೃಶ್ಯ ।</p>
<p>ವಾಯುರಾವೃತ್ತಸ್ಸ್ವಾಹಾ । ವಾಯವೇ ಸೋಮಾಯೇದಮ್ ।</p>
<p>ನೃಚಕ್ಷಾಃ ಪ್ರತಿಖ್ಯಾತಸ್ಸ್ವಾಹಾ । ನೃಚಕ್ಷಸೇ ಸೋಮಾಯೇದಮ್ ।</p>
<p>ಭಕ್ಷ ಆಗತಸ್ಸ್ವಾಹಾ । ಭಕ್ಷಾಯ ಸೋಮಾಯೇದಮ್ ।</p>
<p>ಪಿತೃಣಾಂ ನಾರಾಶꣳಸಸ್ಸ್ವಾಹಾ । ಪಿತೃಭ್ಯಃ ಸೋಮಾಯೇದಮ್ । ಅಪ ಉಪಸ್ಪೃಶ್ಯ ।</p>
<p>ಅಸುರಾತ್ತಸ್ಸ್ವಾಹಾ । ಅಸವೇ ಸೋಮಾಯೇದಮ್ ।</p>
<p>ಸಿಂಧುರವಭೃಥಮವಪ್ರಯನ್ಥ್ಸ್ವಾಹಾ । ಸಿಂಧವೇ ಸೋಮಾಯೇದಮ್ ।</p>
<p>ಸಮುದ್ರೋಽವಗತಸ್ಸ್ವಾಹಾ । ಸಮುದ್ರಾಯ ಸೋಮಾಯೇದಮ್ ।</p>
<p>ಸಲಿಲಃ ಪ್ರಪ್ಲುತಸ್ಸ್ವಾಹಾ । ಸಲಿಲಾಯ ಸೋಮಾಯೇದಮ್ ।</p>
<p>ಸುವರುದೃಚಂ ಗತಸ್ಸ್ವಾಹಾ । ಸ್ವಸ್ಸೋಮಾಯೇದಮ್।</p>
<p>ಪುನರಾಹವನೀಯೇ । ಪೃಥ್ವಿ ಸ್ವಾಹಾ । ಪೃಥ್ವ್ಯಾ ಇದಮ್ ॥ ವಿಭೂವರಿ ಸ್ವಾಹಾ ॥ ವಿಭೂವರ್ಯಾ ಇದಮ್ । ಸಿನೀವಾಲಿ ಸ್ವಾಹಾ ॥ ಸಿನೀವಾಲ್ಯಾ ಇದಮ್ । ಉರಂಧ್ರೇ ಸ್ವಾಹಾ ॥ ಉರಂಧ್ರಾಯಾ ಇದಮ್ । ಆಚಿತ್ತೇ ಸ್ವಾಹಾ ॥ ಆಚಿತ್ತಾಯಾ ಇದಮ್ । ಮನಸ್ತೇ ಸ್ವಾಹಾ ॥ ಮನಸ್ತಾಯಾ ಇದಮ್ । ಭುವೋ ವಿವಸ್ತೇ ಸ್ವಾಹಾ ॥ ಭುವೋ ವಿವಸ್ತಾಯಾ ಇದಮ್ । ಇತಿ ವಸತೀವರೀಷು ಸವನೀಯಾಸು ವಾ ವಿಷಿಕ್ತಾಸು ಸಪ್ತಾಹುತೀರ್ಜುಹೋತಿ ।</p>
<p>ತ್ರಯಸ್ತ್ರಿꣳಶತ್ತಂತವೋ &mdash; ಅಪ್ಯೇತು ಸ್ವಾಹಾ ॥ ದೇವೇಭ್ಯ ಇದಮ್ ।</p>
<p>ದ್ರಪ್ಸಶ್ಚಸ್ಕಂದ &mdash; ಸಪ್ತ ಹೋತ್ರಾಸ್ಸ್ವಾಹಾ । ಇಂದ್ರಾಯೇದಮ್ ।</p>
<p>ಯಸ್ತೇ ದ್ರಪ್ಸಸ್ಕಂದತಿ &mdash;—ತಂ ಜುಹೋಮಿ ಸ್ವಾಹಾ । ಇಂದ್ರಾಯೇದಮ್ ।</p>
<p>ಯೋ ದ್ರಪ್ಸೋ ಅꣳಶುಃ &mdash; ತಂ ಜುಹೋಮಿ ಸ್ವಾಹಾ । ಇಂದ್ರಾಯೇದಮ್ ।</p>
<p>ಯಸ್ತೇ ದ್ರಪ್ಸೋ &mdash; ಜುಹೋಮಿ ಸ್ವಾಹಾ । ಇಂದ್ರಾಯೇದಮ್ । ಇತಿ ಪಂಚಾಹುತೀರ್ಹುತ್ವಾ ।</p>
<p>ದೇವಾಂಜನಮಗನ್ಯಜ್ಞಸ್ತತೋ ಮಾ ಯಜ್ಞಸ್ಯಾಶೀರಾಗಚ್ಛತು ॥ ಪಿತೄನ್ ಜನಮಗನ್ಯಜ್ಞಸ್ತತೋ ಮಾ ಯಜ್ಞಸ್ಯಾಶೀರಾಗಚ್ಛತು ॥ ಪಂಚಜನಾನ್ ಜನಮಗನ್ಯಜ್ಞಸ್ತತೋ ಮಾ ಯಜ್ಞಸ್ಯಾಶೀರಾಗಚ್ಛತು ॥ ದಿಶೋ ಜನಮಗನ್ಯಜ್ಞಸ್ತತೋ ಮಾ ಯಜ್ಞಸ್ಯಾಶೀರಾಗಚ್ಛತು ॥ ಆಪೋ ಜನಮಗನ್ಯಜ್ಞಸ್ತತೋ ಮಾ ಯಜ್ಞಸ್ಯಾಶೀರಾಗಚ್ಛತು ॥ ಓಷಧೀರ್ಜನಮಗನ್ಯಜ್ಞಸ್ತತೋ ಮಾ ಯಜ್ಞಸ್ಯಾಶೀರಾಗಚ್ಛತು ॥ ವನಸ್ಪತೀನ್ ಜನಮಗನ್ಯಜ್ಞಸ್ತತೋ ಮಾ ಯಜ್ಞಸ್ಯಾಶೀರಾಗಚ್ಛತು ॥ ಇತಿ ಸಪ್ತ ಜಪತಿ ।</p>
<p>ಅಥ ಹೋಮಃ ಮನೋ ಜ್ಯೋತಿಃ &mdash;—ಘೃತೇನ ಸ್ವಾಹಾ ॥ ಮನಸೇ ಜ್ಯೋತಿಷ ಇದಮ್ । ಪುನಃ ಪೃಥ್ವ್ಯಾದಯಸ್ಸಪ್ತ । ವ್ಯಾಹೃತೀಭಿರ್ವಿಹೃತಾಭಿಸ್ಸಮಸ್ತಾಭಿಶ್ಚ ಹುತ್ವಾ । ಋಕ್ತೋ ಯಜ್ಞಭ್ರೇಷ ಪ್ರಾಯಶ್ಚಿತ್ತಮಿತ್ಯಾದಿ । ಯ ಊರ್ಮಿರ್ಹವಿಷ್ಯ ಇಂರ್ದಿಯಾವಾನ್ ಮದಿಂತಮಸ್ತಂ ವ ಋಧ್ಯಾಸಂ ಸೋಮಸ್ಯಾಜ್ಯಮಸಿ ಹವಿಷೋ ಹವಿರ್ಜ್ಯೋತಿಷಾಂ ಜ್ಯೋತಿರ್ವಿಶ್ವೇಷಾಂ ದೇವಾನಾಂ ದೇವತಾಭಿ-ರ್ಗೃಹ್ಣಾಮಿ ಹವಿರ್ಧಾನಮಭಿಮಂತ್ರ್ಯ । ಸಂ ವಸ್ಸಿಂಚಂತು ಮರುತಸ್ಸಮಿಂದ್ರಸ್ಸಂ ಬೃಹಸ್ಪತಿಃ । ಸಂ ವೋಽಯಮಗ್ನಿಸ್ಸಿಂಚತ್ವಾಯುಷಾ ಚ ಧನೇನ ಚ ಸರ್ವಮಾಯುರ್ದಧಾತು ಮೇ ॥ ಮಾಂದಾ ವಾಶಾಶ್ಶುಂಧ್ಯೂರಜಿರಾಃ । ಜ್ಯೋತಿಷ್ಮತೀಸ್ತಮಸ್ವರೀರುಂದತೀಸ್ಸುಫೇನಾಃ । ಮಿತ್ರಭೃತಃ ಕ್ಷತ್ರಭೃತಸ್ಸುರಾಷ್ಟ್ರಾ ಇಹ ಮಾಽವತ ॥ ಆಪೋ ಭದ್ರಾ ಘೃತಮಿದಾಪ ಆಸುರಗ್ನೀಷೋಮೌ ಬಿಭ್ರತ್ಯಾಪ ಇತ್ತಾಃ । ತೀವ್ರೋ ರಸೋ ಮಧುಪೃಚಾಮರಂಗಮ ಆ ಮಾ ಪ್ರಾಣೇನ ಸಹ ವರ್ಚಸಾ ಗನ್ ॥ ಆದಿತ್ಪಶ್ಯಾಮ್ಯುತ ವಾ ಶೃಣೋಮ್ಯಾ ಮಾ ಘೋಷೋ ಗಚ್ಛತು ವಾಙ್ನ ಆಸಾಮ್ । ಮನ್ಯೇ ಭೇಜಾನೋ ಅಮೃತಸ್ಯ ತರ್ಹಿ ಹಿರಣ್ಯವರ್ಣಾ ಅತೃಪಂ ಯದಾ ವಃ ॥ ಆಪೋ ಹಿಷ್ಠಾ ಮಯೋ ಭುವ ಇತಿ ತಿಸ್ರಃ । ಏತಾಭಿ-ಸ್ಸಪ್ತಭಿಸ್ಸಂಸಿಂಚೇದಭಿ ವಾ ಮಂತ್ರಯೇತ । ಬ್ರಹ್ಮನ್ ಸೋಮೋಽಸ್ಕಾನ್ । ಪ್ರಾಯಶ್ಚಿತ್ತಂ ಕುರು ಇತಿ ಬ್ರಹ್ಮಣಾನುಜ್ಞಾತಃ ಅಭೂದ್ದೇವಸ್ಸವಿತಾ ವಂದ್ಯೋಽನು ನ ಇದಾನೀಮಹ್ನ ಉಪ ವಾಚ್ಯೋ ನೃಭಿಃ । ವಿ ಯೋ ರತ್ನಾ ಭಜತಿ ಮಾನವೇಭ್ಯಶ್ಶ್ರೇಷ್ಠಂ ನೋ ಅತ್ರ ದ್ರವಿಣಂ ಯಥಾ ದಧತ್ ಇತಿ ಸ್ಕನ್ನಮಭಿಮಂತ್ರ್ಯ</p>
<p>॥ ಭೂಪತಯೇ ಸ್ವಾಹೇತಿ ಪಂಚ ಪ್ರಾದೇಶಾನ್ ಮಿಮೀತೇ ಯಥಾ ಪುರಸ್ತಾತ್ ।</p>
<p>ಸವನಾಹುತಿಃ :-</p>
<p>ಜುಹ್ವಾಂ ಸಕೃದ್ಗೃಹೀತ್ವಾ ಅಥ ಸವನಾಹುತಿಃ । ಅಗ್ನಿಃ ಪ್ರಾತಸ್ಸವನೇ ಪಾತ್ವಸ್ಮಾನ್ ವೈಶ್ವಾನರೋ ಮಹಿನಾ ವಿಶ್ವಶಂಭೂಃ । ಸ ನಃ ಪಾವಕೋ ದ್ರವಿಣಂ ದಧಾತ್ವಾಯುಷ್ಮಂತಸ್ಸಹ ಭಕ್ಷಾಸ್ಸ್ಯಾಮ ಸ್ವಾಹಾ ॥ ಅಗ್ನಯೇ ವೈಶ್ವಾನರಾಯೇದಮ್ । ಪ್ರಶಾಸ್ತಃ ಪ್ರಸುವ ಇತಿ ಸಂಪ್ರೇಷ್ಯತಿ । ಸರ್ಪತ ಇತಿ ಪ್ರತ್ಯಾಹ । ಯೇನ ಪ್ರಸರ್ಪಂತಿ ತೇನ ನಿಸ್ಸರ್ಪಂತಿ । ಸಂತಿಷ್ಠತೇ ಪ್ರಾತಸ್ಸವನಂ ಪ್ರಾತಸ್ಸವನಮ್ ॥</p>
<p>॥ ಇತಿ ಚತುರ್ಥೋಽಧ್ಯಾಯಃ ॥</p>
<p></p>
<p>॥ ಅಥ ಪಂಚಮೋಽಧ್ಯಾಯಃ ॥</p>
<p>॥ ಮಾಧ್ಯಂದಿನಸವನಮ್ ॥
ಮಾಧ್ಯಂದಿನಸವನಸ್ಯಾಭಿಷವಃ :-
ಅಭಿಷವಾದಿ ಮಾಧ್ಯಂದಿನꣳ ಸವನಂ ತಾಯತೇ । ತಸ್ಯ ಪ್ರಾತಸ್ಸವನೇನ ಕಲ್ಪೋ ವ್ಯಾಖ್ಯಾತಃ । ದ್ವಿದೇವತ್ಯರ್ತುಗ್ರಹಾ ದರ್ವಿಹೋಮಾಶ್ಚ ನ ವಿದ್ಯಂತೇ । ತೂಷ್ಣೀಂ ರಾಜಾನಮುಪಾವಹೃತ್ಯ ಹೋತೃಚಮಸಂ ವಸತೀವರೀಭಿರಭಿಪೂರ್ಯ ನಿಗ್ರಾಭ್ಯಾಸ್ಥ ಇತಿ ಕ್ಷಿಪ್ಯಮಾಣಾಸು ಯಜಮಾನಂ ವಾಚಯಿತ್ವಾ । ವಿಸ್ರಸ್ಯ ರಾಜಾನಂ ಗ್ರಾವಸ್ತುತೇ ಸೋಮೋಷ್ಣೀಷಂ ಪ್ರಯಚ್ಛತಿ । ಪ್ರತ್ಯಾದತ್ತೇ ಚಾಭಿಷುತೇಷು ಗ್ರಾವಸು ಸೋಮೋಷ್ಣೀಷಂ ಯಜಮಾನಃ ಪರಿಧತ್ತ ಇತಿ ವಚನಾತ್ । ಅಸಂಪ್ರೇಷಿತೋ ಗ್ರಾವಸ್ತೋತ್ರೀಯಾ ಅನ್ವಾಹ । ತಥೈವ ಮಹಾಭಿಷವಃ । ವಶೀ ತ್ವಂ ದೇವಸೋಮ ತ್ರೈಷ್ಟುಭೇನ ಛಂದಸಾ ಇಂದ್ರಸ್ಯ ಪ್ರಿಯಂ ಪಾಥೋ ಅಪೀಹಿ ಅದಾಭ್ಯಾಂಶುಮ್ । ಯತ್ತೇ ಸೋಮಾದಾಭ್ಯಮ್ ಇತ್ಯುಪಾಂಶು ಪಾವನೌ ಚಾಪಿಸೃಜ್ಯ । ಪುರಸ್ತಾದಧ್ವರ್ಯುರಿತ್ಯಾದಿ । ಉಪರೇ ರಾಜಾನಂ ನ್ಯುಪ್ಯ ಹೋತೃಚಮಸೇಽಂಶೂನವಧಾಯ । ಪ್ರಾಕ್ ಶ್ವಾತ್ರಾಸ್ಥಾವೀವೃಧಂ ವಃ । ಇಹಾ ಇಹ ಇತಿ ಸಂರಾಧಯಂತಶ್ಚಾಭಿಷುಣ್ವಂತಿ । ಆ ಮಾಸ್ಕನ್ ದ್ರಪ್ಸಶ್ಚಸ್ಕಂದೇತ್ಯಾದಿ ಪ್ರಾತಸ್ಸವನವತ್ । ಉತ್ತಮಸ್ಯಾಭಿಷವಸ್ಯ ಮಧ್ಯಮೇ ಪರ್ಯಾಯೇ ಬೃಹದ್ಬೃಹತ್ ಇತ್ಯಭಿಷವಃ । ಉತ್ತಮೇಽಭಿಷವೇಽಭಿಷುತೇ ರಾಜನ್ಯಸಂಭೃತೇ । ದೇವಾ ಗ್ರಾವಾಣ ಇಂದುರಿಂದ್ರ ಇತ್ಯವಾದಿಷುಃ । ಏಂದ್ರಮಚುಚ್ಯವುಃ ಪರಮಸ್ಯಾಃ ಪರಾವತಃ । ಆಸ್ಮಾತ್ಸಧಸ್ಥಾತ್ । ಓರೋರಂತರಿಕ್ಷಾತ್ । ಆಸು ಭೂತಮಶುಷವುಃ । ಬ್ರಹ್ಮವರ್ಚಸಂ ಮ ಆಸುಷವುಃ । ಸಮರೇ ರಕ್ಷಾಗ್ಸ್ಯವಧಿಷುಃ । ಅಪಹತಂ ಬ್ರಹ್ಮಜ್ಯಸ್ಯ ಇತಿ ಪ್ರತಿಪ್ರಸ್ಥಾತಾ ಗ್ರಾವ್ಣ್ಣೋಽನುಮೋದತೇ । ಅಧ್ವರ್ಯುಃ - ಪಶುಪುರೋಡಾಶೇನ ಸಹ ಪ್ರತಿಪ್ರಸ್ಥಾತಸ್ಸವನೀಯಾನ್ನಿರ್ವಪ ಇತಿ ಸಂಪ್ರೇಷ್ಯತಿ । ಪ್ರತಿಪ್ರಸ್ಥಾತಾ ಪಶುಪುರೋಡಾಶೇನ ಸಹ೧ ಪಯಸ್ಯಾವರ್ಜಂ ಪ್ರಾತಸ್ಸವನವತ್ ಸವನೀಯಾನ್ನಿರ್ವಪತಿ । ಅಂಗಾರಾಧ್ಯೂಹನ-ಪ್ರಭೃತಿ೨ ಅಭಿಘಾರಣಾಂತಂ ಕರೋತಿ । ಹವಿಷ್ಕೃತಾ ವಾಚಂ ವಿಸೃಜ್ಯ ಪಶುಂ ವಿಶಾಸ್ತಿ । ಗುದಂ ಮಾ ನಿರ್ವ್ಲೇಷೀರಿತ್ಯಾದಿ ಹೃದಯಂ ಶಾಮಿತ್ರೇ ಶ್ರಪಯತೀತ್ಯಂತಂ ಕೃತ್ವಾ । ಅವರಕ್ಷೋ ದಿವ ಇತ್ಯಾದಿ । ಪಶುಪುರೋಡಾಶಸ್ಯ ಏಕಾದಶ ಕಪಾಲಾನ್ಯುಪಧಾಯ, ಪ್ರಾತಸ್ಸವನೇ ಏವ ಉಪಹಿತೇಷು ಕಪಾಲೇಷು ಅಂಗಾರಾಧ್ಯೂಹನಾದಿ ಇರಾಭೂತಿರಿತ್ಯಂತಂ ಪ್ರತಿಪ್ರಸ್ಥಾತಾ ಕರೋತಿ ।</p>
<p>ಧಾರಾಸ್ರಾವಣಂ, ಗ್ರಹಾಣಾಂ ಗ್ರಹಣಮ್ :-</p>
<p>ಅಧ್ವರ್ಯುಃ - ಸಂಭೃತ್ಯ ರಾಜಾನಮಿತ್ಯಾದಿ ಪ್ರಾತಸ್ಸವನವದಾಧಾರಾಯಾಃ ಕೃತೇಽಧ್ವರ್ಯುರ್ಗೃಹ್ಣಾತಿ ಶುಕ್ರಾಮಂಥಿನೌ । ಅಯಂ ವೇನಶ್ಚೋದಯತ್ ಇತಿ ಶುಕ್ರಂ ಗೃಹೀತ್ವಾ ಹಿರಣ್ಯೇನ ಶ್ರೀತ್ವಾ । ಏಷ ತೇ ಯೋನಿರ್ವೀರತಾಂ ಪಾಹಿ ಸಾದಯತಿ । ತಂ ಪ್ರತ್ನಥಾ ಇತಿ ಮಂಥಿನಂ ಗೃಹೀತ್ವಾ । ಮನೋನಯೇಷು ಇತಿ ಸಕ್ತುಭಿಶ್ಶ್ರೀತ್ವಾ ಏಷ ತೇ ಯೋನಿಃ ಪ್ರಜಾಃ ಪಾಹಿ ಸಾದಯತಿ । ಯೇ ದೇವಾ ದಿವಿ ಇತಿ ತಿಸೃಭ್ಯೋ ಧಾರಾಭ್ಯ ಆಗ್ರಯಣಂ ಗೃಹ್ಣಾತಿ । ಯ ಆಗ್ರಯಣಸ್ಥಾಲ್ಯಾಂ ಸೋಮಸ್ತಮನ್ಯಸ್ಮಿನ್ಪಾತ್ರ ಆನೀಯ ತಾಂ ದ್ವಿತೀಯಾಂ ಧಾರಾಂ ಕರೋತಿ । ಉದಚನಾತ್ತೃತೀಯಾಮ್ । ಹಿಂ ಹಿಂ ಹಿಂ ಸೋಮಃ ಪವತ ಇತ್ಯಾದಿ । ಏಷ ತೇ ಯೋನಿರ್ವಿಶ್ವೇಭ್ಯಸ್ತ್ವಾ ದೇವೇಭ್ಯಃ ಸಾದಯತಿ । ಉಕ್ಥ್ಯಂ ಗೃಹ್ಣಾತಿ ಉಪಯಾಮಗೃಹೀತೋಸೀಂದ್ರಾಯ ತ್ವಾ ಬೃಹದ್ವತೇ &mdash; ವಿಷ್ಣವೇ ತ್ವಾ ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರಿಂದ್ರಾಯ ತ್ವೋಕ್ಥಾಯುವೇ ಸಾದಯತಿ । ಉಕ್ಥ್ಯಂ ಗೃಹೀತ್ವಾ ಮರುತ್ವತೀಯೌ । ಮರುತ್ವಂತಮಿತಿ ಸ್ವೇನರ್ತುಪಾತ್ರೇಣಾ-ಧ್ವರ್ಯುಃ ಪೂರ್ವಂ ಮರುತ್ವತೀಯಂ ಗೃಹ್ಣಾತಿ । ಮರುತ್ವಂತಂ ವೃಷಭಂ ವಾವೃಧಾನಮಕವಾರಿಂ ದಿವ್ಯꣳ ಶಾಸಮಿಂದ್ರಮ್ । ವಿಶ್ವಾಸಾಹಮವಸೇ ನೂತನಾಯೋಗ್ರꣳ ಸಹೋದಾಮಿಹ ತꣳ ಹುವೇಮ । ಉಪಯಾಮಗೃಹೀತೋಽಸೀಂದ್ರಾಯ ತ್ವಾ ಮರುತ್ವತೇ ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರಿಂದ್ರಾಯ ತ್ವಾ ಮರುತ್ವತೇ ಸಾದಯತಿ । ಇಂದ್ರ ಮರುತ್ವ ಇತಿ ಸ್ವೇನರ್ತುಪಾತ್ರೇಣ ಪ್ರತಿಪ್ರಸ್ಥತೋ-ತ್ತರೇಣೋತ್ತರಮ್ । ಇಂದ್ರ ಮರುತ್ವ ಇಹ ಪಾಹಿ ಸೋಮಂ ಯಥಾ ಶಾರ್ಯಾತೇ ಅಪಿಬಸ್ಸುತಸ್ಯ । ತವ ಪ್ರಣೀತೀ ತವ ಶೂರ ಶರ್ಮನ್ನಾ ವಿವಾಸಂತಿ ಕವಯಸ್ಸುಯಜ್ಞಾಃ । ಉಪಯಾಮಗೃಹೀತೋಽ-ಸೀಂದ್ರಾಯ ತ್ವಾ ಮರುತ್ವತೇ ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರಿಂದ್ರಾಯ ತ್ವಾ ಮರುತ್ವತೇ ಸಾದಯತಿ । ಅತ್ರ ಧಾರಾ ವಿರಮತಿ । ಪ್ರಪೀಡ್ಯ ಪವಿತ್ರಂ ನಿದಧಾತಿ । ಏಕಧನಾನಾಂ ಯಥಾರ್ಥಮಿತ್ಯಾದಿ । ಏಕಸ್ಯ ಚಮಸಗಣಸ್ಯಾಧವನೀಯೇಽವಶಿನಷ್ಟಿ । ನ ಮೈತ್ರಾವರುಣಚಮಸೀಯಾಃ ।</p>
<p>ಗ್ರಹಾಣಾಮುಪಸ್ಥಾನಮ್ :-</p>
<p>ಪಂಚಹೋತ್ರಾ ಯಜಮಾನಸ್ಸರ್ವಾನ್ ಗ್ರಹಾನ್ ಗೃಹೀತಾನೇವಾಭಿಮೃಶತೀತ್ಯಂತಂ ಕೃತ್ವಾ । ಗ್ರಹಾವಕಾಶೈ-ಶ್ಶೃತಂಕಾರೈಶ್ಚೋಪತಿಷ್ಠತೇ । ದ್ವೌ ಸಮುದ್ರೌ । ದ್ವೇ ದ್ರಧಸೀ । ಪರಿಭೂರಗ್ನಿಮ್ । ಚಕ್ಷುರ್ಭ್ಯಾಂ ಮೇ ವರ್ಚೋದೌ ವರ್ಚಸೇ ಪವೇಥಾಮ್ । ಆತ್ಮನೇ ಮೇ । ಅಂಗೇಭ್ಯೋ ಮೇ । ಪುಷ್ಟೈ ಮೇ । ಸ್ತನಾಭ್ಯಾಂ ಮೇ ವರ್ಚೋದೌ ವರ್ಚಸೇ ಪವೇಥಾಮ್ । ವಿಷ್ಣೋರ್ಜಠರಮಸಿ । ಇಂದ್ರಸ್ಯ ಜಠರಮಸಿ । ವಿಶ್ವೇಷಾಂ ದೇವಾನಾಂ ಜಠರಮಸಿ । ಸೋಮ ತ್ವಾಂ ವೃಣೀಮಹೇ । ಶೃತೌ ಸ್ಥಶ್ಚಕ್ಷುಷೀ ಮೇ । ಶೃತೋಽಸ್ಯಾತ್ಮಾನಂ ಮೇ । ಶೃತೋಽಸ್ಯಂಗಾನಿ ಮೇ । ಶೃತಾಸ್ಸ್ಥ ಪುಷ್ಟಿಂ ಮೇ ಶ್ರೀಣೀತ । ಪ್ರಜಾಪತೇ-ರ್ಜಠರಮಸಿ । ಇಂದ್ರಸ್ಯ ಜಠರಮಸಿ । ವಿಶ್ವೇಷಾಂ ದೇವಾನಾಂ ಜಠರಮಸಿ । ಶೃತಸ್ತ್ವꣳ ಶೃತೋಹಂ &mdash; ದುರೋವೃಧಿ ಇತ್ಯಂತಮ್ । ದ್ರಪ್ಸಶ್ಚಸ್ಕಂದೇತ್ಯಾದಿ ವೈಪ್ರುಷಾನ್ ಸಪ್ತಹೋತಾರಂ ಚ ಹುತ್ವಾ ।</p>
<p>ಮಾಧ್ಯಂದಿನಪವಮಾನಾರ್ಥಂ ಸರ್ಪಣಮ್ :-</p>
<p>ಅಧ್ವರ್ಯುಂ ಪ್ರಸ್ತೋತಾನ್ವಾರಭತ ಇತ್ಯಾದಿ । ವಾಗಗ್ರೇ ಗಾ ಅಗ್ರ ಏತು । ತ್ರೈಷ್ಟುಭಃ ಪಂಥಾ ರುದ್ರಾ ದೇವತಾ ವೃಕೇಣಾ ಪರಿಪರೇಣ ಪಥಾ ಸ್ವಸ್ತಿ ರುದ್ರಾನಶೀಯ ಅಧ್ವರ್ಯೋಸ್ಸರ್ಪಣೇ ವಿಕಾರಃ । ಉತ್ತರೇಣ ಹವಿರ್ಧಾನಂ ಗತ್ವಾ ದಕ್ಷಿಣೇನ ಮಾರ್ಜಾಲೀಯಂ ಪರೀತ್ಯ ಪೂರ್ವಯಾ ದ್ವಾರಾ ಸದಃ ಪ್ರವಿಶ್ಯ ಅಗ್ರೇಣ ಹೋತಾರಂ ಅಧ್ವರ್ಯುರ್ಯಜಮಾನಶ್ಚಾವತಿಷ್ಠೇತೇ ದಕ್ಷಿಣೇನೋತ್ತರೇಣ ವಾ ಪ್ರಶಾಸ್ತುರ್ಧಿಷ್ಣಿಯಂ ಪರೀತ್ಯ ಉದ್ಗಾತಾರೋ ಮಾಧ್ಯಂದಿನೇನ ಪವಮಾನೇನ ಸ್ತುವತೇ । ವಾಯುರ್ಹಿಂಕರ್ತಾ ಇತಿ ಪ್ರಸ್ತೋತ್ರೇ ಬರ್ಹಿ-ರ್ಮುಷ್ಟಿಂ ಪ್ರಯಚ್ಛತಿ । ಬ್ರಹ್ಮನ್ ಸ್ತೋಷ್ಯಾಮ ಇತ್ಯುಕ್ತೇ ಬ್ರಹ್ಮಾ ದೇವಸವಿತರಿತ್ಯನುದ್ರುತ್ಯ । ವಿಷ್ಟಂಭೋಽಸಿ ವೃಷ್ಟ್ಯೈ ತ್ವಾ ವೃಷ್ಟಿಂ ಜಿನ್ವ । ಓಗ್ ಸ್ತುತ । ಯಜಮಾನಃ – ಜ್ಯೋತಿಷೇ ಹಿಂ ಕುರು ತಸ್ಯೈ ಪ್ರಸ್ತುಹಿ ತಸ್ಯೈ ಸ್ತುಹಿ ತಸ್ಯೈ ಮೇಽವರುಧ್ಯೈ ಪುರಸ್ತಾನ್ಮಾಧ್ಯಂದಿನಾತ್ ಪವಮಾನಾದ್ಯಜಮಾನೋ ಜಪತಿ । ಚತುರ್ಹೋತಾರಂ ವ್ಯಾಚಷ್ಟೇ । ಜ್ಯೋಕ್ತ್ಯೈ ಹಿಂ ಕುರು ತಸ್ಯೈ ಪ್ರಸ್ತುಹಿ ತಸ್ಯೈ ಸ್ತುಹಿ ತಸ್ಯೈ ಮೇಽವರುಧ್ಯೈ ಇತಿ ಚ । ಸ್ತೂಯಮಾನೇ ಚ ಚತುರ್ಹೋತಾರಂ ಜಪತಿ । ಸುಪರ್ಣೋಽಸಿ ತ್ರಿಷ್ಟುಪ್ ಛಂದಾ ಅನು ತ್ವಾರಭೇ ಸ್ವಸ್ತಿ ಮಾ ಸಂಪಾರಯ ಮಧ್ಯಮಾಯಾಂ ಚ ಸ್ತೋತ್ರೀಯಾಯಾಮನ್ವಾರೋಹಂ ಜಪತಿ । ಸ್ತುತಸ್ಯ ಸ್ತುತಮಸಿ ಸ್ತೋತ್ರಮನುಮಂತ್ರಯತೇ । ಸ್ತುತೇಧ್ವರ್ಯುಸ್ಸಂಪ್ರೇಷ್ಯತಿ ಅಗ್ನೀದಗ್ನೀನ್ವಿಹರ ಬರ್ಹಿಸ್ತೃಣೀಹಿ ಪುರೋಡಾಶಾನಲಂಕುರು ಪ್ರತಿಪ್ರಸ್ಥಾತರ್ದಧಿಘರ್ಮೇಣಾನೂದೇ೩ಹಿ । ವಿಹರಣವ್ಯಾಘಾರಣ-ಪರಿಪ್ಲವಭಕ್ಷಣಬರ್ಹಿಸ್ತರಣಾಲಂಕರಣಾನಿ ಪ್ರಾತಸ್ಸವನವತ್ । ಧಿಷ್ಣಿಯಾನ್ ವ್ಯಾಘಾರಯತಿ ತೈರೇವ ಮಂತ್ರೈಸ್ತೂಷ್ಣೀಂ ವಾ । ಪರಿಪ್ಲವಭಕ್ಷಣಾಂತೇ ಆಗ್ನೀಧ್ರಃ - ಕರ್ಮಣೇ ವಾಮಿತ್ಯಾದಿ ಪುರೋಡಾಶಾನಲಂಕರೋತಿ । ಯಜಮಾನಃ - ವಿಷ್ಣೋ ತ್ವನ್ನೋ ಅಂತಮಃ ಇತಿ ಸರ್ವಂ ರಾಜಾನಮುಪತಿಷ್ಠತೇ । ಏತಯೈವಾಧ್ವರ್ಯುಃ ಪಾತ್ರಾಣಿ ಸಂಮೃಶತಿ । ಸೋಮಃ ಪವಿತ್ರꣳ ಸ ಮಾ ಪುನಾತು । ಕಲಶೋ ಹ್ವಯತಾಮ್ । ಸೋಮೋ ಹ್ವಯತಾಮ್ ।</p>
<p>ದಧಿಘರ್ಮಪ್ರಚಾರಃ :-</p>
<p>ಆಗ್ನೀಧ್ರೇ ಪ್ರತಿಪ್ರಸ್ಥಾತಾ ದಧಿಘರ್ಮಂ ಗೃಹ್ಣಾತಿ । ಔದುಂಬರ್ಯಾಂ ಸ್ರುಚ್ಯುಪಸ್ತೀರ್ಯ ಯಾವತೀ ದ್ಯಾವಾಪೃಥಿವೀ ಮಹಿತ್ವಾ ಯಾವಚ್ಚ ಸಪ್ತಸಿಂಧವೋ ವಿತಸ್ಥುಃ । ತಾವಂತಮಿಂದ್ರ ತೇ ಗ್ರಹꣳ ಸಹೋರ್ಜಾ ಗೃಹ್ಣಾಮ್ಯಸ್ತೃತಮ್ ದಧಿ ಗೃಹೀತ್ವಾಭಿಘಾರ್ಯ । ವಾಕ್ಚ ತ್ವಾ ಮನಶ್ಚ ಶ್ರೀಣೀತಾಮ್ । ಪ್ರಾಣಶ್ಚ ತ್ವಾಪಾನಶ್ಚ ಶ್ರೀಣೀತಾಮ್ । ಚಕ್ಷುಶ್ಚ ತ್ವಾ ಶ್ರೋತ್ರಂ ಚ ಶ್ರೀಣೀತಾಮ್ । ದಕ್ಷಶ್ಚ ತ್ವಾ ಬಲಂ ಚ ಶ್ರೀಣೀತಾಮ್ । ಓಜಶ್ಚ ತ್ವಾ ಸಹಶ್ಚ ಶ್ರೀಣೀತಾಮ್ । ಆಯುಶ್ಚ ತ್ವಾ ಜರಾ ಚ ಶ್ರೀಣೀತಾಮ್ । ಆತ್ಮಾ ಚ ತ್ವಾ ತನೂಶ್ಚ ಶ್ರೀಣೀತಾಮ್ । ಶೃತೋಽಸಿ ಶೃತಂಕೃತಃ । ಶೃತಾಯ ತ್ವಾ ಶೃತೇಭ್ಯಸ್ತ್ವಾ ಇತ್ಯಾಗ್ನೀಧ್ರೀಯೇಽಧಿಶ್ರಿತ್ಯಾಹ ಹೋತರ್ವದಸ್ವ ಯತ್ತೇ ವಾದ್ಯಮ್ । ಯದಾಸ್ಯ ವಿಜಾನಾತಿ ಯದಿ ಶ್ರಾತೋ ಜುಹೋತನ ಯದ್ಯಶ್ರಾತೋ ಮಮತ್ತನೇತಿ ಏತಸ್ಮಿನ್ಕಾಲೇ ಶ್ರಾತꣳ ಹವಿಃ ಇತಿ ಪ್ರತ್ಯುಕ್ತ್ವಾ ತಮಾದಾಯಾಹವನೀಯಂ ಗತ್ವಾ ಪ್ರತಿಪ್ರಸ್ಥಾತಾ ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ ದಧಿ ಘರ್ಮಸ್ಯ ಯಜ । ಯಮಿಂದ್ರಮಾಹುರ್ವರುಣಂ ಯಮಾಹುರ್ಯಂ ಮಿತ್ರಮಾಹುರ್ಯಮು ಸತ್ಯಮಾಹುಃ । ಯೋ ದೇವಾನಾಂ ದೇವತಮಸ್ತಪೋಜಾಸ್ತಸ್ಮಾ ಇಂದ್ರಾಯ ಸುತಮಾಜುಹೋಮಿ ಸ್ವಾಹಾ ವಷಟ್ಕೃತೇ ಜುಹೋತಿ । ಇಂದ್ರಾಯೇದಮ್ । ಸ್ವಾಹಾ ವಡಿಂದ್ರಾಯ ಅನುವಷಟ್ಕೃತೇ ಹುತ್ವಾ ಹರತಿ ಭಕ್ಷಮ್ । ತಂ ಭಕ್ಷಯಂತಿ ಯೇ ಪ್ರವರ್ಗ್ಯಮ್ । ನಾತ್ರೋಪಹವೋ ನ ಚ ಪ್ರಾಣಭಕ್ಷಃ । ಭೂರ್ಭುವಸ್ಸುವಃ । ಮಯಿ ತ್ಯದಿಂದ್ರಿಯಂ ಮಹತ್ । ಮಯಿ ದಕ್ಷೋ ಮಯಿ ಕ್ರತುಃ । ಮಯಿ ಧಾಯಿ ಸುವೀರ್ಯಮ್ । ತ್ರಿಷುಗ್ಘರ್ಮೋ ವಿಭಾತು ಮೇ । ಆಕೂತ್ಯಾ ಮನಸಾ ಸಹ । ವಿರಾಜಾ ಜ್ಯೋತಿಷಾ ಸಹ । ಯಜ್ಞೇನ ಪಯಸಾ ಸಹ । ಬ್ರಹ್ಮಣಾ ತೇಜಸಾ ಸಹ । ಸತ್ಯೇನ ಯಶಸಾ ಸಹ । ಸತ್ಯೇನ ತಪಸಾ ಸಹ । ತಸ್ಯ ದೋಹಮಶೀಮಹಿ । ತಸ್ಯ ಸುಮ್ನಮಶೀಮಹಿ । ತಸ್ಯ ಭಕ್ಷಮಶೀಮಹಿ । ತಸ್ಯ ತ ಇಂದ್ರೇಣ ಪೀತಸ್ಯ ಮಧುಮತಃ । ಉಪಹೂತಸ್ಯೋಪಹೂತೋ ಭಕ್ಷಯಾಮಿ ಭಕ್ಷಯಿತ್ವಾ । ಮಿತ್ರೋ ಜನಾನ್, ಯಾತಯತಿ ಪ್ರಜಾನನ್ ಮಿತ್ರೋ ದಾಧಾರ ಪೃಥಿವೀಮುತ ದ್ಯಾಮ್ । ಮಿತ್ರಃ ಕೃಷ್ಟೀರನಿಮಿಷಾಭಿಚಷ್ಟೇ ಸತ್ಯಾಯ ಹವ್ಯಂ ಘೃತವದ್ವಿಧೇಮ ॥ ಪ್ರ ಸ ಮಿತ್ರ ಮರ್ತೋ ಅಸ್ತು ಪಯಸ್ವಾನ್, ಯಸ್ತ ಆದಿತ್ಯ ಶಿಕ್ಷತಿ ವ್ರತೇನ । ನ ಹನ್ಯತೇ ನ ಜೀಯತೇ ತ್ವೋತೋ ನೈನಮꣳಹೋ ಅಶ್ನೋತ್ಯಂತಿತೋ ನ ದೂರಾತ್ ನಾಭಿದೇಶಮಭಿಮೃಶತಿ ।</p>
<p>ಪಶುಪುರೋಡಾಶಸವನೀಯಪುರೋಡಾಶಾನಾಂ ಪ್ರಚಾರಃ :-</p>
<p>ಅತ್ರ ಪ್ರತಿಪ್ರಸ್ಥಾತಾ ಸವನೀಯಾನಾಸಾದಯತೀತ್ಯಾದಿ । ಅಧ್ವರ್ಯುಃ - ಪಶುಪುರೋಡಾಶೇನ ಪ್ರಚರ್ಯ ಮಾಧ್ಯಂದಿನಸ್ಯ ಸವನಸ್ಯೇಂದ್ರಾಯ ಪುರೋಡಾಶಾನಾಮನುಬ್ರೂ೩ಹಿ । ಮಾಧ್ಯಂದಿನಸ್ಯ ಸವನಸ್ಯೇಂದ್ರಾಯ ಪುರೋಡಾಶಾನಾಂ ಪ್ರೇಷ್ಯ ಇತಿ ಸಂಪ್ರೇಷ್ಯತಿ ।</p>
<p>ಶುಕ್ರಾಮಂಥಿಪ್ರಚಾರಃ :-</p>
<p>ಹೋತ್ರೇ ಇಡಾꣳ ಹೃತ್ವಾ ಹವಿರ್ಧಾನಂ ಗಚ್ಛನ್ ಸಂಪ್ರೇಷ್ಯತಿ ಉನ್ನೀಯಮಾನೇಭ್ಯೋನುಬ್ರೂ೩ಹಿ । ಉನ್ನೇತಾ ಹೋತೃಚಮಸಮುಖ್ಯಾನ್ ದಶ ಚಮಸಾನುನ್ನಯತಿ । ತತಶ್ಶುಕ್ರಾಮಂಥಿಭ್ಯಾಂ ಪ್ರಚರತ ಇತ್ಯಾದಿ । ಮಾಧ್ಯಂದಿನಸ್ಯ ಸವನಸ್ಯ ನಿಷ್ಕೇವಲ್ಯಸ್ಯ ಭಾಗಸ್ಯ ಶುಕ್ರವತೋ ಮಂಥಿವತೋ ಮಧುಶ್ಚುತ ಇತ್ಯಾದಿ । ಪುರಸ್ತಾದಾಗ್ನೀಧ್ರಚಮಸಾದಚ್ಛಾವಾಕ ಚಮಸೇನ ಚರಂತಿ । ಸದ ಏತ್ಯ ಪರ್ವಾಂಜನಾದಿ । ಮಾರ್ಜನಾಂತೇ ಲಾಜಾನಾಂ ತ್ರೇಧಾಕರಣಮ್ । ಹವಿಶ್ಶೇಷಭಕ್ಷಣಂ ಚಮಸಭಕ್ಷಣಂ ಚ ।</p>
<p>ದಕ್ಷಿಣಾದಾನಮ್ :-</p>
<p>ಸನ್ನೇಷು ನಾರಾಶಂಸೇಷು ದಕ್ಷಿಣಾ ದದಾತಿ । ದಕ್ಷಿಣೇನ ವೇದಿಮವಸ್ಥಿತಾಸು ದಕ್ಷಿಣಾಸು ಪ್ರಚರಣ್ಯಾಂ ತ್ರಿರ್ಗೃಹೀತಂ ಗೃಹೀತ್ವಾ ಉತ್ತರೇಣ ಹವಿರ್ಧಾನಂ ಗತ್ವಾ ಉತ್ತರೇಣಾಗ್ನೀಧ್ರೀಯಂ ಧಿಷ್ಣಿಯಂ ಪರೀತ್ಯ ಪೂರ್ವಯಾ ದ್ವಾರಾ ಪ್ರಾಗ್ವಂಶಂ ಪ್ರವಿಶ್ಯ ಸಮಪಿವ್ರತಾನ್ ಹ್ವಯಧ್ವಮ್ ಇತಿ ಸಂಪ್ರೇಷ್ಯತಿ । ಸುಗ್ದಂಡೋಪನಿಯಮನಾಂತಂ ಕೃತ್ವಾ । ಹಿರಣ್ಯಂ ಪ್ರಬಧ್ಯ ಘೃತೇಽವಧಾಯಾನ್ವಾರಬ್ಧೇ ಯಜಮಾನೇ ಉದುತ್ಯಂ ಜಾತವೇದಸಂ ದೇವಂ ವಹಂತಿ ಕೇತವಃ । ದೃಶೇ ವಿಶ್ವಾಯ ಸೂರ್ಯಗ್ಗ್ ಸ್ವಾಹಾ ॥ ಚಿತ್ರಂ ದೇವಾನಾ-ಮುದಗಾದನೀಕಂ ಚಕ್ಷುರ್ಮಿತ್ರಸ್ಯ ವರುಣಸ್ಯಾಗ್ನೇಃ । ಆಽಪ್ರಾ ದ್ಯಾವಾಪೃಥಿವೀ ಅಂತರಿಕ್ಷꣳ ಸೂರ್ಯ ಆತ್ಮಾ ಜಗತಸ್ತಸ್ಥುಷಶ್ಚ ಸ್ವಾಹಾ ಇತಿ ದ್ವಾಭ್ಯಾಂ ಗಾರ್ಹಪತ್ಯೇ ಸಾವಶೇಷಂ ಜುಹೋತಿ । ಸೂರ್ಯಾಯೇದಮ್ । ದಿವಂ ಗಚ್ಛ ಸುವಃ ಪತ ಹಿರಣ್ಯಂ ಹುತ್ವೋದ್ಗೃಹ್ಣಾತಿ । ಉಭಯಂ ಧಾರಯಮಾಣಃ ರೂಪೇಣ ವೋ ರೂಪಮಭ್ಯೈಮಿ ವಯಸಾ ವಯಃ ದಕ್ಷಿಣಾ ಅಭ್ಯೈತಿ । ತುಥೋ ವೋ ವಿಶ್ವವೇದಾ ವಿಭಜತು ವರ್ಷಿಷ್ಠೇ ಅಧಿ ನಾಕೇ ಯಜಮಾನಃ ತಾಂ ಚತುರ್ಧಾ ಕೃಷ್ಣಾಜಿನೇನ ವ್ಯುತ್ರಾಸ್ಯ । ಚತುರ್ಥಮಧ್ವರ್ಯುಭ್ಯೋ ವಿಭಜತಿ । ಯಾವದಧ್ವರ್ಯವೇ ದದಾತಿ ತಸ್ಯಾರ್ಧಂ ಪ್ರತಿಪ್ರಸ್ಥಾತ್ರೇ ತೃತೀಯಂ ನೇಷ್ಟ್ರೇ ಚತುರ್ಥಮುನ್ನೇತ್ರೇ । ಏತೇನೈವೇ-ತರೇಷಾಂ ದಾನಮುಕ್ತಮ್ ।</p>
<p>ದಕ್ಷಿಣಾನಾಂ ಚತುರ್ಭಾಗಂ ಪಂಚವಿಂಶತಿಧಾ ಕೃತಮ್ ।</p>
<p>ದದ್ಯಾನ್ಮಹರ್ತ್ವಿಗಾದೀನಾಂ ಅರ್ಕರ್ತುರ್ಯುಗಪಾದಕೈಃ ।
ಪಂಚವಿಂಶತಿಧಾ ಕೃತ್ವಾ ವರ್ಗೀಯಾಂ ದಕ್ಷಿಣಾಂ ಕ್ರಮಾತ್ ।
ದದ್ಯಾತ್ ದ್ವಾದಶ ಷಟ್ ಚಾಪಿ ಚತಸ್ರಸ್ತಿಸ್ರ ಏವ ಚ ॥
ಅಗ್ನೀದ್ಧಿರಣ್ಯಂ ಪೂರ್ಣಪಾತ್ರಮುಪಬರ್ಹಣಂ ಸಾರ್ವಸೂತ್ರಂ ತೇ ದದಾಮಿ ॥ ಹೋತರ್ವಾಚಂ ತೇ ದದಾಮಿ । ತಾಂ ತೇ ದಕ್ಷಿಣಾನಾಂ ಸ್ವೇನಾಂಶೇನ ನಿಷ್ಕ್ರೀಣಾಮಿ ॥ ಬ್ರಹ್ಮನ್ ಮನಸ್ತೇ ತೇ ದದಾಮಿ । ತತ್ತೇ ದಕ್ಷಿಣಾನಾಂ ಸ್ವೇನಾಂಶೇನ ನಿಷ್ಕ್ರೀಣಾಮಿ ॥ ಅಧ್ವರ್ಯೋ ಪ್ರಾಣಂ ತೇ ದದಾಮಿ । ತಂ ತೇ ದಕ್ಷಿಣಾನಾಂ ಸ್ವೇನಾಂಶೇನ ನಿಷ್ಕ್ರೀಣಾಮಿ ॥ ಉದ್ಗಾತಶ್ಚಕ್ಷುಸ್ತೇ ದದಾಮಿ । ತತ್ತೇ ದಕ್ಷಿಣಾನಾಂ ಸ್ವೇನಾಂಶೇನ ನಿಷ್ಕ್ರೀಣಾಮಿ ॥ ಹೋತ್ರಕಾಶ್ಶ್ರೋತ್ರಂ ವೋ ದದಾಮಿ । ತದ್ವೋ ದಕ್ಷಿಣಾನಾಂ ಸ್ವೇನಾಂಶೇನ ನಿಷ್ಕ್ರೀಣಾಮಿ ॥ ಪ್ರತಿಪ್ರಸ್ಥಾತಃ ಪ್ರಾಣಂ ತೇ ದದಾಮಿ । ತಂ ತೇ ದಕ್ಷಿಣಾನಾಂ ಸ್ವೇನಾಂಶೇನ ನಿಷ್ಕ್ರೀಣಾಮಿ ॥ ಪ್ರಸ್ತೋತಶ್ಚಕ್ಷುಸ್ತೇ ದದಾಮಿ । ತತ್ತೇ ದಕ್ಷಿಣಾನಾಂ ಸ್ವೇನಾಂಶೇನ ನಿಷ್ಕ್ರೀಣಾಮಿ ॥ ಗ್ರಾವಸ್ತುದ್ವಾಚಂ ತೇ ದದಾಮಿ । ತಾಂ ತೇ ದಕ್ಷಿಣಾನಾಂ ಸ್ವೇನಾಂಶೇನ ನಿಷ್ಕ್ರೀಣಾಮಿ ॥ ಉನ್ನೇತಃ ಪ್ರಾಣಂ ತೇ ದದಾಮಿ । ತಂ ತೇ ದಕ್ಷಿಣಾನಾಂ ಸ್ವೇನಾಂಶೇನ ನಿಷ್ಕ್ರೀಣಾಮಿ ॥ ಸುಬ್ರಹ್ಮಣ್ಯ ಚಕ್ಷುಸ್ತೇ ದದಾಮಿ । ತತ್ತೇ ದಕ್ಷಿಣಾನಾಂ ಸ್ವೇನಾಂಶೇನ ನಿಷ್ಕ್ರೀಣಾಮಿ ॥ ಪ್ರತಿಹರ್ತಶ್ಚಕ್ಷುಸ್ತೇ ದದಾಮಿ । ತತ್ತೇ ದಕ್ಷಿಣಾನಾಂ ಸ್ವೇನಾಂಶೇನ ನಿಷ್ಕ್ರೀಣಾಮಿ ॥ ಚಮಸಾಧ್ವರ್ಯವೋಽಂಗಾನಿ ವೋ ದದಾಮಿ । ತಾನಿ ವೋ ವಾಸೋಭಿರ್ನಿಷ್ಕ್ರೀಣಾಮಿ ॥ ಪ್ರಸರ್ಪಕಾ ಲೋಮಾನಿ ವೋ ದದಾಮಿ । ತಾನಿ ವೋ ಯಥಾಶಕ್ತಿದಾನೇನ ನಿಷ್ಕ್ರೀಣಾಮಿ ॥ ಸದಸ್ಯ ಪಕ್ಷೇ - ಸದಸ್ಯ ಆತ್ಮಾನಂ ತೇ ದದಾಮಿ । ತಂ ತೇ ಗವಾ ನಿಷ್ಕ್ರೀಣಾಮಿ ॥ ಅಧ್ವರ್ಯುಃ – ಏತತ್ತೇ ಅಗ್ನೇ ರಾಧ ಐತಿ ಸೋಮಚ್ಯುತಂ ತನ್ಮಿತ್ರಸ್ಯ ಪಥಾ ನಯರ್ತಸ್ಯ ಪಥಾ ಪ್ರೇತ ಚಂದ್ರದಕ್ಷಿಣಾ ಯಜ್ಞಸ್ಯ ಪಥಾ ಸುವಿತಾ ನಯಂತೀಃ ಹಿರಣ್ಯಪಾಣಿರಗ್ರೇಣ ಗಾರ್ಹಪತ್ಯಂ ಜಘನೇನ ಸದೋ ದಕ್ಷಿಣಾ ನಯಂತ್ಯಂತರಾಗ್ನೀಧ್ರಂ ಚ ಸದಶ್ಚ ತಾ ಉದೀಚೀ ತೀರ್ಥೇನೋತ್ಸೃಜತಿ । ತಥೈವ ಸಮನ್ವಾರಬ್ಧೇಷ್ವ-ಸಮನ್ವಾರಬ್ಧೇಷು ವಾ । ಅಗ್ನೇ ನಯ ಸುಪಥಾ &mdash; ವಿಧೇಮ ಸ್ವಾಹಾ ಪ್ರಚರಣೀಶೇಷಮಾಗ್ನಿಧ್ರೀಯೇ ಜುಹೋತಿ । ಅಗ್ನಯ ಇದಮ್ । ಬ್ರಾಹ್ಮಣಮದ್ಯರಾಧ್ಯಾಸಮೃಷಿಮಾರ್ಷೇಯಂ ಪಿತೃಮಂತಂ ಪೈತೃಮತ್ಯꣳ ಸುಧಾತು ದಕ್ಷಿಣಮ್ ಆತ್ರೇಯಾಯ ಹಿರಣ್ಯಂ ದದಾತಿ । ತದಭಾವೇ ಯ ಆರ್ಷೇಯ-ಸ್ಸಂಹಿತಸ್ತಸ್ಮೈ ದದ್ಯಾತ್ । ಅಸ್ಮದ್ದಾತ್ರಾ ದೇವತ್ರಾ ಗಚ್ಛತ ಮಧುಮತೀಃ ಪ್ರದಾತಾರಮಾವಿಶತಾನವಹಾಯಾ-ಸ್ಮಾನ್ ದೇವಯಾನೇನ ಪಥೇತ ಸುಕೃತಾಂ ಲೋಕೇ ಸೀದತ ತನ್ನಸ್ಸಗ್ಗ್ಸ್ಕೃತಮ್ ನೀತಾಂ ದಕ್ಷಿಣಾಂ ಯಜಮಾನೋಽನುಮಂತ್ರ್ಯ । ಸದ ಏತ್ಯ ವಿ ಸುವಃ ಪಶ್ಯ ವ್ಯಂತರಿಕ್ಷಂ ಯತಸ್ವ ಸದಸೈಃ ಸದೋಽನುವೀಕ್ಷ್ಯ । ಋತ್ವಿಗ್ಭ್ಯೋ ನಮಸ್ಕರೋತಿ । ದಕ್ಷಿಣಾಂ ಪ್ರತಿಗ್ರಹೀಷ್ಯನ್ನಿತ್ಯಾದಿ । ರುದ್ರಾಯ ಗಾಮ್ ಇತಿ ಪ್ರತಿಗ್ರಹಃ । ಆಗ್ನೀಧ್ರಃ – ಅಗ್ನಯೇ ಹಿರಣ್ಯಮ್ ಇತಿ ಚ । ನೀತಾಸು ದಕ್ಷಿಣಾಸು ಚಾತ್ವಾಲೇ ಕೃಷ್ಣವಿಷಾಣಾಂ ಪ್ರಾಸ್ಯತಿ । ಹರಿಣಸ್ಯ ರಘುಷ್ಯತೋಽಧಿಶೀರ್ಷಾಣಿ ಭೇಷಜಮ್ ೧ । ಸುಕ್ಷೇತ್ರಿಯಂ ವಿಷಾಣಯಾ ವಿಷೂಚೀನಮನೀನಶತ್ । ಅನು ತ್ವಾ ಹರಿಣೋ ಮೃಗಃ ಪದ್ಭಿಶ್ಚತುರ್ಭಿರಕ್ರಮೀತ್ ೨। ವಿಷಾಣೇ ವಿಷ್ಯೈತಂ ಗ್ರಂಥಿಂ ಯದಸ್ಯ ಗುಲ್ಫಿತಂ ಹೃದಿ ಮನೋ ಯದಸ್ಯ ಗುಲ್ಫಿತಮ್ ಏತಾಭ್ಯಾಮ್ ॥</p>
<p>ವೈಶ್ವಕರ್ಮಣ ಹೋಮಃ :-</p>
<p>ಅಧ್ವರ್ಯುಃ - ಯಜ್ಞಪತಿಮೃಷಯ ಏನಸಾಽಽಹುಃ । ಪ್ರಜಾ ನಿರ್ಭಕ್ತಾ ಅನು ತಪ್ಯಮಾನಾ ಮಧವ್ಯೌ ಸ್ತೋಕಾವಪ ತೌ ರರಾಧ । ಸಂ ನಸ್ತಾಭ್ಯಾꣳ ಸೃಜತು ವಿಶ್ವಕರ್ಮಾ ಸ್ವಾಹಾ ॥ ವಿಶ್ವಕರ್ಮಣ ಇದಮ್ । ಘೋರಾ ಋಷಯೋ ನಮೋ ಅಸ್ತ್ವೇಭ್ಯಃ । ಚಕ್ಷುಷ ಏಷಾಂ ಮನಸಶ್ಚ ಸಂಧೌ ಬೃಹಸ್ಪತಯೇ ಮಹಿಷ ದ್ಯುಮನ್ನಮಃ । ನಮೋ ವಿಶ್ವಕರ್ಮಣೇ ಸ ಉ ಪಾತ್ವಸ್ಮಾನ್ಥ್ಸ್ವಾಹಾ ॥ ವಿಶ್ವಕರ್ಮಣ ಇದಮ್ । ಅನನ್ಯಾನ್ ಸೋಮಪಾನ್ ಮನ್ಯಮಾನಃ । ಪ್ರಾಣಸ್ಯ ವಿದ್ವಾನ್ಥ್ಸಮರೇ ನ ಧೀರ ಏನಶ್ಚಕೃವಾನ್ ಮಹಿ ಬದ್ಧ ಏಷಾಮ್ । ತಂ ವಿಶ್ವಕರ್ಮನ್ ಪ್ರಮುಂಚಾ ಸ್ವಸ್ತಯೇ ಸ್ವಾಹಾ ॥ ವಿಶ್ವಕರ್ಮಣ ಇದಮ್ । ಯೇ ಭಕ್ಷಯಂತೋ ನ ವಸೂನ್ಯಾನೃಹುಃ । ಯಾನಗ್ನಯೋಽನ್ವತಪ್ಯಂತ ಧಿಷ್ಣಿಯಾ ಇಯಂ ತೇಷಾಮವಯಾ ದುರಿಷ್ಟೈ ಸ್ವಿಷ್ಟಿಂ ನಸ್ತಾಂ ಕೃಣೋತು ವಿಶ್ವಕರ್ಮಾ ಸ್ವಾಹಾ ॥ ವಿಶ್ವಕರ್ಮಣ ಇದಮ್ । ನಮಃ ಪಿತೃಭ್ಯೋ ಅಭಿ ಯೇ ನೋ ಅಖ್ಯನ್, ಯಜ್ಞಕೃತೋ ಯಜ್ಞಕಾಮಾಸ್ಸುದೇವಾ ಅಕಾಮಾ ವೋ ದಕ್ಷಿಣಾಂ ನ ನೀನಿಮ ಮಾ ನಸ್ತಸ್ಮಾದೇನಸಃ ಪಾಪಯಿಷ್ಟ ಸ್ವಾಹಾ ॥ ಪಿತೃಭ್ಯ ಇದಮ್ । ಅಪ ಉಪಸ್ಪೃಶ್ಯ । ಆಗ್ನೀಧ್ರೀಯೇ ಪಂಚ ವೈಶ್ವಕರ್ಮಣಾನಿ ಹುತ್ವಾ ಮರುತ್ವತೀಯಾಭ್ಯಾಂ ಪ್ರಚರತಃ ।</p>
<p>ಮರುತ್ವತೀಯಗ್ರಹಪ್ರಚಾರಃ, ಶಸ್ತಂ ಚ :-</p>
<p>ಸ್ವಂ ಸ್ವಂ ಗ್ರಹಮಾದಾಯ ಇಂದ್ರಾಯ ಮರುತ್ವತೇಽನುಬ್ರೂ೩ಹಿ । ಇಂದ್ರಾಯ ಮರುತ್ವತೇ ಪ್ರೇಷ್ಯ ಇತಿ ಸಂಪ್ರೇಷೌ । ವಷಟ್ಕಾರಾನುವಷಟ್ಕಾರೌ ದಕ್ಷಿಣತಸ್ಸ್ಥಿತ್ವಾ ಜುಹುತಃ । ಇಂದ್ರಾಯ ಮರುತ್ವತ ಇದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ದ್ವಿದೇವತ್ಯವತ್ಸಂಪಾತೌ ವ್ಯವನೀಯ । ಅಭಕ್ಷಿತೇನ ಪಾತ್ರೇಣ ಅಧ್ವರ್ಯುಸ್ತೃತೀಯಂ ಮರುತ್ವತೀಯಂ ಗೃಹ್ಣಾತಿ । ಮರುತ್ವಾꣳ ಇಂದ್ರ ವೃಷಭೋ ರಣಾಯ ಪಿಬಾ ಸೋಮಮನುಷ್ವಧಂ ಮದಾಯ । ಆ ಸಿಂಚಸ್ವ ಜಠರೇ ಮಧ್ವ ಊರ್ಮಿಂ ತ್ವꣳ ರಾಜಾಸಿ ಪ್ರದಿವಸ್ಸುತಾನಾಮ್ । ಉಪಯಾಮಗೃಹೀತೋಽಸೀಂದ್ರಾಯ ತ್ವಾ ಮರುತ್ವತೇ ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರಿಂದ್ರಾಯ ತ್ವಾ ಮರುತ್ವತೇ ಸಾದಯತಿ । ಪ್ರತಿಪ್ರಸ್ಥಾತಾ ಹರತಿ ಭಕ್ಷಮ್ । ಉಭಾವಧ್ವರ್ಯೂ ಪ್ರತಿಭಕ್ಷಯತಃ । ಏತತ್ಪಾತ್ರಮಾದಾಯಾಧ್ವರ್ಯುಸ್ಸದೋಬಿಲೇ ಪ್ರಾಙ್ಮುಖ ಉಪವಿಶ್ಯ ಇಡಾ ದೇವಹೂರಿತ್ಯಾದಿ ಶಸ್ತ್ರಂ ಪ್ರತಿಗೀರ್ಯ ಶಸ್ತ್ರಪ್ರಾಯಶ್ಚಿತ್ತಂ ಹುತ್ವಾ । ಉಕ್ಥಶಾ ಯಜ ಸೋಮಸ್ಯ । ವಷಟ್ಕೃತಾನುವಷಟ್ಕೃತೇ ಜುಹೋತಿ । ಅನುಪ್ರಕಂಪಯಂತಿ ನಾರಾಶಂಸಾನ್ । ಇಂದ್ರಾಯ ಮರುತ್ವತ ಇದಮ್ । ಊರ್ವೇಭ್ಯಃ ಪಿತೃಭ್ಯ ಇದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಗ್ರಹಮಧ್ವರ್ಯುಃ ಪ್ರತಿಭಕ್ಷಯತಿ । ಪೂರ್ವವನ್ನಾರಾಶಂಸಾನಾಂ ಭಕ್ಷಣಾಪ್ಯಾಯನಸಾದನಾನಿ ।</p>
<p>ಮಾಹೇಂದ್ರಗ್ರಹಗ್ರಹಣಂ ಸ್ತೋತ್ರಶಸ್ತ್ರೇ ಚ :-</p>
<p>ಮಾಹೇಂದ್ರಂ ಶುಕ್ರಪಾತ್ರೇಣ ಗೃಹ್ಣಾತಿ ಮಹಾꣳ ಇಂದ್ರೋ ಯ ಓಜಸಾ ಪರ್ಜನ್ಯೋ ವೃಷ್ಟಿಮಾꣳ ಇವ । ಸ್ತೋಮೈರ್ವತ್ಸಸ್ಯ ವಾವೃಧೇ । ಉಪಯಾಮಗೃಹೀತೋಽಸಿ ಮಹೇಂದ್ರಾಯ ತ್ವಾ ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ । ಏಷ ತೇ ಯೋನಿರ್ಮಹೇಂದ್ರಾಯ ತ್ವಾ ಸಾದಯತಿ । ಅಸರ್ಜ್ಯಸರ್ಜಿ ಇತಿ ಮಾಹೇಂದ್ರಸ್ಯ ಸ್ತೋತ್ರಮುಪಾಕರೋತಿ । ಬ್ರಹ್ಮಾ – ದೇವ ಸವಿತರಿತ್ಯಾದಿ । ಪ್ರವಾಸ್ಯಹ್ನೇ ತ್ವಾಹರ್ಜಿನ್ವ । ಓಗ್ ಸ್ತುತ । ಯಜಮಾನಃ - ಸ್ತುತಸ್ಯ ಸ್ತುತಮಸಿ । ಸ್ತುತೇ ವೈಶ್ವದೇವವತ್ ಶಸ್ತ್ರಪ್ರತಿಗರೋ ಗ್ರಹನಾರಾಶಂಸಾಶ್ಚ । ಉಕ್ಥಶಾ ಯಜ ಸೋಮಸ್ಯ । ಮಹೇಂದ್ರಾಯೇದಮ್ । ಊರ್ವೇಭ್ಯಃ ಪಿತೃಭ್ಯ ಇದಮ್ ।</p>
<p>ಅತಿಗ್ರಾಹ್ಯಹೋಮಃ :-</p>
<p>ಮಾಹೇಂದ್ರಂ ತ್ವತಿಗ್ರಾಹ್ಯಾ ಅನುಹೂಯಂತೇ । ಸಹೈವಾಧ್ವರ್ಯುಣಾ ಆಗ್ನೇಯಂ ಪ್ರತಿಪ್ರಸ್ಥತಾ ಆದತ್ತೇ</p>
<p>। ಐಂದ್ರಂ ನೇಷ್ಟಾ । ಸೌರ್ಯಮುನ್ನೇತಾ । ಅಗ್ನೇ ತೇಜಸ್ವಿನ್ ತೇಜಸ್ವೀ ತ್ವಂ ದೇವೇಷು ಭೂಯಾಸ್ತೇಜಸ್ವಂತಂ ಮಾಮಾಯುಷ್ಮಂತಂ ವರ್ಚಸ್ವಂತಂ ಮನುಷ್ಯೇಷು ಕುರು ದೀಕ್ಷಾಯೈ ಚ ತ್ವಾ ತಪಸಶ್ಚ ತೇಜಸೇ ಜುಹೋಮಿ ಸ್ವಾಹಾ । ಅಗ್ನಯ ಇದಮ್ । ಪ್ರತಿಪ್ರಸ್ಥಾತಾ ಜುಹೋತಿ । ಅತಿಗ್ರಾಹ್ಯೇ ಹುತೇ ತೇಜೋವಿದಸಿ ತೇಜೋ ಮಾ ಮಾ ಹಾಸೀನ್ಮಾಹಂ ತೇಜೋ ಹಾಸಿಷಮ್ ಮಾ ಮಾಂ ತೇಜೋ ಹಾಸೀತ್ ಅನುಮಂತ್ರಯತೇ । ಇಂದ್ರೌಜಸ್ವಿನ್ನೋಜಸ್ವೀ ತ್ವಂ ದೇವೇಷು ಭೂಯಾ ಓಜಸ್ವಂತಂ ಮಾಮಾಯುಷ್ಮಂತಂ ವರ್ಚಸ್ವಂತಂ ಮನುಷ್ಯೇಷು ಕುರು ಬ್ರಹ್ಮಣಶ್ಚ ತ್ವಾ ಕ್ಷತ್ರಸ್ಯ ಚೌಜಸೇ ಜುಹೋಮಿ ಸ್ವಾಹಾ । ಇಂದ್ರಾಯೇದಮ್ । ಐಂದ್ರಂ ನೇಷ್ಟಾ ಹುತ್ವಾ । ಓಜೋವಿದಸ್ಯೋಜೋ ಮಾ ಮಾ ಹಾಸೀನ್ಮಾಹಮೋಜೋ ಹಾಸಿಷಂ ಮಾ ಮಾಮೋಜೋ ಹಾಸೀತ್ ಅನುಮಂತ್ರಯತೇ । ಸೂರ್ಯ ಭ್ರಾಜಸ್ವಿನ್ ಭ್ರಾಜಸ್ವೀ ತ್ವಂ ದೇವೇಷು ಭೂಯಾ ಭ್ರಾಜಸ್ವಂತಂ ಮಾಮಾಯುಷ್ಮಂತಂ ವರ್ಚಸ್ವಂತಂ ಮನುಷ್ಯೇಷು ಕುರು ವಾಯೋಶ್ಚ ತ್ವಾಪಾಂ ಚ ಭ್ರಾಜಸೇ ಜುಹೋಮಿ ಸ್ವಾಹಾ । ಸೂರ್ಯಾಯೇದಮ್ । ಸೌರ್ಯಮುನ್ನೇತಾ ಹುತ್ವಾ । ಸುವರ್ವಿದಸಿ ಸುವರ್ಮಾ ಮಾ ಹಾಸೀನ್ಮಾಹꣳ ಸುವರ್ಹಾಸಿಷಂ ಮಾ ಮಾꣳ ಸುವರ್ಹಾಸೀತ್ ಅನುಮಂತ್ರಯತೇ । ಅಧ್ವರ್ಯುಃ - ಅನುವಷಟ್ಕೃತೇ ಜುಹೋತಿ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಗ್ರಹಮಧ್ವರ್ಯುಃ ಪ್ರತಿಭಕ್ಷಯತಿ । ಸರ್ವಭಕ್ಷಾಶ್ಚಮಸಾ ಭವಂತಿ । ಪ್ರತಿಪ್ರಸ್ಥಾತ್ರಾದಯಃ ಸದಸಿ ಪ್ರತ್ಯಙ್ಮುಖಾ ಭಕ್ಷಯಂತಿ । ಭಕ್ಷೇಹೀತ್ಯಾದಿ । ನೇಷ್ಟರುಪಹ್ವಯಸ್ವ ಉನ್ನೇತರುಪಹ್ವಯಸ್ವ । ಮಯಿ ಮೇಧಾಂ ಮಯಿ ಪ್ರಜಾಂ ಮಯ್ಯಗ್ನಿಸ್ತೇಜೋ ದಧಾತು ಪ್ರತಿಪ್ರಸ್ಥತಾ ಭಕ್ಷಯತಿ । ಹಿನ್ವ ಮೇ । ಭಕ್ಷೇಹೀತ್ಯಾದಿ । ಪ್ರತಿಪ್ರಸ್ಥಾತರುಪಹ್ವಯಸ್ವ ಉನ್ನೇತರುಪಹ್ವಯಸ್ವ । ಮಯಿ ಮೇಧಾಂ ಮಯಿ ಪ್ರಜಾಂ ಮಯೀಂದ್ರ ಇಂದ್ರಿಯಂ ದಧಾತು ನೇಷ್ಟಾ ಭಕ್ಷಯತಿ । ಹಿನ್ವ ಮೇ । ಭಕ್ಷೇಹೀತ್ಯಾದಿ । ಪ್ರತಿಪ್ರಸ್ಥಾತರುಪಹ್ವಯಸ್ವ ನೇಷ್ಟರುಪಹ್ವಯಸ್ವ । ಮಯಿ ಮೇಧಾಂ ಮಯಿ ಪ್ರಜಾಂ ಮಯಿ ಸೂರ್ಯೋ ಭ್ರಾಜೋ ದಧಾತು ಉನ್ನೇತಾ ಭಕ್ಷಯತಿ । ಹಿನ್ವ ಮೇ । ಪ್ರಕ್ಷಾಲಿತೇಷು ಚಮಸೇಷು ಪ್ರಾತಸ್ಸವನವದುಕ್ಥ್ಯಪರ್ಯಾಯಾಃ । ಉಪಯಾಮ-ಗೃಹೀತೋಽಸೀಂದ್ರಾಯ ತ್ವಾ ಜುಷ್ಟಂ ಗೃಹ್ಣಾಮಿ ದೇವೇಭ್ಯೋ ದೇವಾಯುವಮುಕ್ಥೇಭ್ಯ ಉಕ್ಥಾಯುವಮ್ ಇತ್ಯಾದಿ ಸರ್ವತ್ರ ಗ್ರಹಣಾಸಾದನೌ । ಬ್ರಹ್ಮನ್ ಸ್ತೋಷ್ಯಾಮ ಇತ್ಯುಕ್ತೇ ಬ್ರಹ್ಮಾ ದೇವಸವಿತರಿತ್ಯನುದ್ರುತ್ಯ ಅನುವಾಸಿ ರಾತ್ರಿಯೈ ತ್ವಾ ರಾತ್ರಿಂ ಜಿನ್ವ ಪ್ರಥಮೋಕ್ಥ್ಯೇ । ಉಶಿಗಸಿ ವಸುಭ್ಯಸ್ತ್ವಾ ವಸೂನ್ ಜಿನ್ವ ಇತಿ ದ್ವಿತೀಯೇ । ಪ್ರಕೇತೋಽಸಿ ರುದ್ರೇಭ್ಯಸ್ತ್ವಾ ರುದ್ರಾನ್ ಜಿನ್ವ ಇತಿ ತೃತೀಯೇ । ಉಕ್ಥಶಾ ಯಜ ಸೋಮಾನಾಮ್ ಇತಿ ಸರ್ವತ್ರ । ದೇವೇಭ್ಯಸ್ತ್ವಾ ಇತಿ ಮುಖ್ಯೇ ಸಂಪಾತಾವನಯನಂ ಚ । ನ ಪ್ರತಿಪ್ರಸ್ತಾತೋರ್ಧ್ವಪಾತ್ರಸ್ಯ ಭಕ್ಷಯತಿ । ಅಚ್ಛಾವಾಕಶಸ್ತ್ರಂ ಪ್ರತಿಗೀರ್ಯ ಉಕ್ಥಂ ವಾಚಿ ಇತ್ಯಾಹ ಮಾಧ್ಯಂದಿನಂ ಸವನಂ ಪ್ರತಿಗೀರ್ಯ ಶಸ್ತ್ರಂ ಶಸ್ತ್ರಂ ವಾ । ಪ್ರಕ್ಷಾಲಿತೇಷು ಚಮಸೇಷು ಪ್ರಾತಸ್ಸವನವದಗ್ನಿಂ ನರೋ ದೀಧಿತಿಭಿರಿತ್ಯಾದಿ ಪ್ರಾಯಶ್ಚಿತ್ತಂ ಕೃತ್ವಾ । ವಿಶ್ವೇ ದೇವಾ ಮರುತ ಇಂದ್ರೋ ಅಸ್ಮಾನಸ್ಮಿನ್ ದ್ವಿತೀಯೇ ಸವನೇ ನ ಜುಹ್ಯುಃ । ಆಯುಷ್ಮಂತಃ ಪ್ರಿಯಮೇಷಾಂ ವದಂತೋ ವಯಂ ದೇವಾನಾꣳ ಸುಮತೌ ಸ್ಯಾಮ ಸ್ವಾಹಾ । ವಿಶ್ವೇಭ್ಯೋ ದೇವೇಭ್ಯೋ ಮರುದ್ಭ್ಯ ಇಂದ್ರಾಯೇದಮ್ । ಸಂಸ್ಥಿತೇ ಸವನಾಹುತಿಂ ಜುಹೋತಿ । ಪ್ರಶಾಸ್ತಃ ಪ್ರಸುವ ಇತಿ ಸಂಪ್ರೇಷ್ಯತಿ । ಬ್ರಹ್ಮಾ ಯಥೇತಂ ಪ್ರತಿನಿಷ್ಕ್ರಾಮತಿ ॥</p>
<p>॥ ಸಂತಿಷ್ಠತೇ ಮಾಧ್ಯಂದಿನಂ ಸವನಮ್ ॥</p>
<p></p>
<p>॥ ಅಥ ತೃತೀಯಸವನಮ್ ॥</p>
<p>ಆದಿತ್ಯಗ್ರಹಪ್ರಚಾರಃ :-</p>
<p>ಆದಿತ್ಯಾರಂಭಣಂ ತೃತೀಯಸವನಮ್ । ಹವಿರ್ಧಾನಸ್ಯೋಭೇ ದ್ವಾರೌ ಸಂವೃತ್ಯಾದಿತ್ಯಪಾತ್ರೇಣ ಯ ಆದಿತ್ಯಸ್ಥಾಲ್ಯಾಂ ದ್ವಿದೇವತ್ಯ ಗ್ರಹಸಂಪಾತಾಸ್ತೇಭ್ಯಸ್ಸೋಮಂ ಗೃಹ್ಣಾತಿ । ಕದಾ ಚನ ಸ್ತರೀರಸಿ ನೇಂದ್ರ ಸಶ್ಚಸಿ ದಾಶುಷೇ । ಉಪೋಪೇನ್ನು ಮಘವನ್ ಭೂಯ ಇನ್ನು ತೇ ದಾನಂ ದೇವಸ್ಯ ಪೃಚ್ಯತೇ । ಉಪಯಾಮಗೃಹೀತೋಽಸ್ಯಾದಿತ್ಯೇಭ್ಯಸ್ತ್ವಾ ಏಕದೇಶಂ ಸೋಮಂ ಗೃಹೀತ್ವಾ ಕದಾ ಚನ ಪ್ರಯುಚ್ಛಸ್ಯುಭೇ ನಿ ಪಾಸಿ ಜನ್ಮನೀ । ತುರೀಯಾದಿತ್ಯ ಸವನಂ ತ ಇಂದ್ರಿಯಮಾತಸ್ಥಾವಮೃತಂ ದಿವಿ । ಉಪಯಾಮ-ಗೃಹೀತೋಽಸ್ಯಾದಿತ್ಯೇಭ್ಯಸ್ತ್ವಾ ತಸ್ಮಿನ್ ಶೃತಾತಂಕ್ಯಂ ದಧಿ ಗೃಹೀತ್ವಾ । ಯಜ್ಞೋ ದೇವಾನಾಂ ಪ್ರತ್ಯೇತಿ ಸುಮ್ನಮಾದಿತ್ಯಾಸೋ ಭವತಾ ಮೃಡಯಂತಃ । ಆವೋರ್ವಾಚೀ ಸುಮತಿರ್ವವೃತ್ಯಾದꣳಹೋ-ಶ್ಚಿದ್ಯಾ ವರಿವೋವಿತ್ತರಾಸತ್ । ಉಪಯಾಮಗೃಹೀತೋಽಸ್ಯಾದಿತ್ಯೇಭ್ಯಸ್ತ್ವಾ ಪುನಸ್ಸೋಮಂ ಗೃಹೀತ್ವಾ । ವಿವಸ್ವ ಆದಿತ್ಯೈಷ ತೇ ಸೋಮಪೀಥಸ್ತೇನ ಮಂದಸ್ವ ತೇನ ತೃಪ್ಯ ತೃಪ್ಯಾಸ್ಮ ತೇ ವಯಂ ತರ್ಪಯಿತಾರಃ ತಸ್ಮಿನ್ ಗ್ರಾವಾಣಂ ಉಪಾꣳಶುಸವನಮವಧಾಯ । ತೇನೈನಂ ಲೋಡಯಿತ್ವಾ ಗ್ರಾವಾಣಂ ಯಥಾಸ್ಥಾನಂ ನಿಧಾಯ । ಸೂರ್ಯೋ ಮಾ ದೇವೋ ದೇವೇಭ್ಯಃ ಪಾತು ವಾಯುರಂತರಿಕ್ಷಾದ್ಯಜಮಾನೋಽಗ್ನಿರ್ಮಾ ಪಾತು ಚಕ್ಷುಷಃ । ಸಕ್ಷ ಶೂಷ ಸವಿತರ್ವಿಶ್ವಚರ್ಷಣ ಏತೇಭಿಸ್ಸೋಮ ನಾಮಭಿರ್ವಿಧೇಮ ತೇ ತೇಭಿಸ್ಸೋಮ ನಾಮಭಿರ್ವಿಧೇಮ ತೇ ದರ್ಭೈರ್ಹಸ್ತೇನಾಪಿಧಾಯೋತ್ತಿಷ್ಠತಿ । ಅಹಂ ಪರಸ್ತಾದಹ-ಮವಸ್ತಾದಹಂ ಜ್ಯೋತಿಷಾ ವಿತಮೋ ವವಾರ । ಯದಂತರಿಕ್ಷಂ ತದು ಮೇ ಪಿತಾ ಭೂದಹꣳ ಸೂರ್ಯಮುಭಯತೋ ದದರ್ಶಾಹಂ ಭೂಯಾಸಮುತ್ತಮಸ್ಸಮಾನಾನಾಂ ಆದಿತ್ಯಂ ಯಜಮಾನೋಽನ್ವಾರಭತ ಆಹೋಮಾತ್ । ಕವಿರ್ಯಜ್ಞಸ್ಯ ವಿ ತನೋತಿ ಪಂಥಾಂ ನಾಕಸ್ಯ ಪೃಷ್ಠೇ ಅಧಿ ರೋಚನೇ ದಿವಃ । ಯೇನ ಹವ್ಯಂ ವಹಸಿ ಯಾಸಿ ದೂತ ಇತಃ ಪ್ರಚೇತಾ ಅಮುತಸ್ಸನೀಯಾನ್ ಹರತಿ । ಆ ಸಮುದ್ರಾದಾಂತರಿಕ್ಷಾತ್ ಪ್ರಜಾಪತಿರುದಧಿಂ ಚ್ಯಾವಯಾತೀಂದ್ರಃ ಪ್ರಸ್ನೌತು ಮರುತೋ ವರ್ಷಯಂತು ದರ್ಭೈರಾಚ್ಯಾವಯತಿ । ಆದಿತ್ಯೇಭ್ಯೋಽನುಬ್ರೂಹಿ ಪ್ರಿಯೇಭ್ಯಃ ಪ್ರಿಯಧಾಮಭ್ಯಃ ಪ್ರಿಯವ್ರತೇಭ್ಯೋ ಮಹಸ್ವ ಸರಸ್ಯ ಪತಿಭ್ಯ ಉರೋರಂತರಿಕ್ಷಸ್ಯಾಧ್ಯಕ್ಷೇಭ್ಯಃ ಇತಿ ಪುರೋನುವಾಕ್ಯಾಂ ಸಂಪ್ರೇಷ್ಯತಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ । ಆದಿತ್ಯೇಭ್ಯಃ ಪ್ರೇಷ್ಯ ಪ್ರಿಯೇಭ್ಯಃ ಪ್ರಿಯಧಾಮಭ್ಯಃ ಪ್ರಿಯವ್ರತೇಭ್ಯೋ ಮಹಸ್ವ ಸರಸ್ಯ ಪತಿಭ್ಯ ಉರೋರಂತರಿಕ್ಷಸ್ಯಾಧ್ಯಕ್ಷೇಭ್ಯಃ ಇತಿ ಸಂಪ್ರೈಷೌ । ಯಾಸ್ತೇ ವಿಶ್ವಾಸ್ಸಮಿಧಸ್ಸಂತ್ಯಗ್ನೇ ಯಾಃ ಪೃಥಿವ್ಯಾಂ ಬರ್ಹಿಷಿ ಸೂರ್ಯೇ ಯಾಃ । ತಾಸ್ತೇ ಗಚ್ಛಂತ್ವಾಹುತಿಂ ಘೃತಸ್ಯ ದೇವಾಯತೇ ಯಜಮಾನಾಯ ಶರ್ಮ ದರ್ಭಾನಾಹವನೀಯೇ ಪ್ರಾಸ್ಯ ಅನ್ಯತ್ರೇಕ್ಷಮಾಣ ಆದಿತ್ಯಂ ಜುಹೋತಿ । ಆದಿತ್ಯೇಭ್ಯ ಇದಮ್ । ನ</p>
<p>ಹುತ್ವಾನ್ವೀಕ್ಷೇತ । ಸೂದವದಾದಿತ್ಯಪಾತ್ರಮಾಯತನೇ ಸಾದಯತಿ ।</p>
<p>ಮಹಾಭಿಷವಃ :-</p>
<p>ಅಥ ಮಹಾಭಿಷವಃ । ಹೋತೃಚಮಸೇ ವಸತೀವರೀರಾನೀಯ ನಿಗ್ರಾಭ್ಯಾಃ ಕರೋತಿ । ನಿಗ್ರಾಭ್ಯಾಸ್ಸ್ಥ ದೇವಶ್ರುತ ಇತ್ಯಾದಿ । ಅಸ್ಮತ್ಸಖಾ ತ್ವಂ ದೇವ ಸೋಮ ಜಾಗತೇನ ಛಂದಸಾ ವಿಶ್ವೇಷಾಂ ದೇವಾನಾಂ ಪ್ರಿಯಂ ಪಾಥೋ ಅಪೀಹಿ ಅದಾಭ್ಯಾಂಶುಮ್ । ಯತ್ತೇ ಸೋಮಾದಾಭ್ಯಮ್ ಇತ್ಯುಪಾಂಶು ಪಾವನೌ ಚಾಪಿಸೃಜ್ಯ । ಯಶ್ಚೋಪಾಂಶುಪಾತ್ರೇ ಅಂಶುಸ್ತಮೃಜೀಷೇ ಅಪಿಸೃಜ್ಯ । ಪ್ರಾತಸ್ಸವನವನ್ಮಹಾಭಿಷವಃ । ಪುರಸ್ತಾದಧ್ವರ್ಯುರಿತ್ಯಾದಿ ಋಜೀಷೋಪೋಹನಾಂತೇ । ಪ್ರತಿಪ್ರಸ್ಥಾಸ್ಸವನೀಯಾನ್ನಿರ್ವಪ । ಪಯಸ್ಯಾವರ್ಜಂ ಸವನೀಯಾಃ । ಕರ್ಮಣೇ ವಾಮಿತ್ಯಾದಿ । ಪ್ರಾತಸ್ಸವನೇ ಏವ ಉಪಹಿತೇಷು ಕಪಾಲೇಷು ಅಂಗಾರಾಧ್ಯೂಹನಾದಿ ಇರಾಭೂತಿರಿತ್ಯಂತಂ ಪ್ರತಿಪ್ರಸ್ಥಾತಾ ಕರೋತಿ ।</p>
<p>ಆಶಿರಾವನಯನಮ್ :-</p>
<p>ಆಗ್ನೀಧ್ರೇ ಪತ್ನೀ ಆಶಿರಂ ಮಥಿತ್ವಾ ಅಪರಯಾ ದ್ವಾರಾ ಹವಿರ್ಧಾನಂ ಪ್ರಪಾದಯತಿ । ಪೂರ್ವಯಾ ಯಜಮಾನಃ ಪ್ರಪದ್ಯತೇ । ಪೂತಭೃತೋ ಬಿಲೇ ಪ್ರತಿಹರ್ತಾ ಉದೀಚೀನದಶಂ ಪವಿತ್ರಂ ವಿತತ್ಯ । ತಸ್ಮಿನ್ ಯಜಮಾನಃ ಪವಿತ್ರಂ ತ ಇತ್ಯಭಿಮಂತ್ರ್ಯ ಪುರಸ್ತಾತ್ ಪ್ರತ್ಯಙ್ತಿಷ್ಠನ್ ಮುಖ್ಯಯಾ ಸಹ ಪತ್ನ್ಯಾ ಆಶಿರಮವನಯತಿ । ಅಸ್ಮೇ ದೇವಾಸೋ ವಪುಷೇ ಚಿಕಿತ್ಸತ ಯಮಾಶಿರಾ ದಂಪತೀ ವಾಮಮಶ್ನುತಃ । ಪುಮಾನ್ ಪುತ್ರೋ ಜಾಯತೇ ವಿಂದತೇ ವಸ್ವಥ ವಿಶ್ವೇ ಅರಪಾ ಏಧತೇ ಗೃಹಃ ॥ ಆಶೀರ್ದಾಯಾ ದಂಪತೀ ವಾಮಮಶ್ನುತಾಮರಿಷ್ಟೋ ರಾಯಸ್ಸಚತಾꣳ ಸಮೋಕಸಾ । ಯ ಆಸಿಚತ್ಸಂದುಗ್ಧಂ ಕುಂಭ್ಯಾ ಸಹೇಷ್ಟೇನ ಯಾಮನ್ನಮತಿಂ ಜಹಾತು ಸಃ ॥ ಸರ್ಪಿರ್ಗ್ರೀವೀ ಪೀವರ್ಯಸ್ಯ ಜಾಯಾ ಪೀವಾನಃ ಪುತ್ರಾ ಅಕೃಶಾಸೋ ಅಸ್ಯ । ಸಹ ಜಾನಿರ್ಯಸ್ಸುಮುಖಸ್ಯಮಾನ ಇಂದ್ರಾಯಾಶಿರꣳ ಸಹ ಕುಂಭ್ಯಾದಾತ್ ॥ ಆಶೀರ್ಮ ಊರ್ಜಮುತ ಸುಪ್ರಜಾಸ್ತ್ವಮಿಷಂ ದಧಾತು ದ್ರವಿಣꣳ ಸವರ್ಚಸಮ್ । ಸಂಜಯನ್ ಕ್ಷೇತ್ರಾಣಿ ಸಹಸಾಽಹಮಿಂದ್ರ ಕೃಣ್ವಾನೋ ಅನ್ಯಾꣳ ಅಧರಾನ್ ಸಪತ್ನಾನ್ ॥ ತತೋ ದ್ರೋಣಕಲಶೇ ತೂಷ್ಣೀಂ ದಶಾಪವಿತ್ರಂ ನಿಧಾಯ ತಸ್ಮಿನ್ ಹೋತೃಚಮಸೇನ ಧಾರಾಂ ಸ್ರಾವಯತಿ । ಅಧ್ವರ್ಯುರ್ಧಾರಾಗ್ರಹಣಕಾಲೇ ಆಗ್ರಯಣಮೇವ ಗೃಹ್ಣಾತಿ ಚತಸೃಭ್ಯೋ ಧಾರಾಭ್ಯಃ । ಆಗ್ರಯಣಾದುತ್ಸಿಚ್ಯ ತಾಂ ದ್ವಿತೀಯಾಂ ಧಾರಾಂ ಕರೋತಿ । ಆದಿತ್ಯಸ್ತಾಲ್ಯಾ ತೃತೀಯಾಮ್ । ಆದಿತ್ಯಗ್ರಹಸಂಪಾತಾಚ್ಚತುರ್ಥೀಮ್ । ಯೇ ದೇವಾ ದಿವ್ಯೇಕಾದಶ ಸ್ಥ ಇತ್ಯಾದಿನಾ ಗೃಹೀತ್ವಾ ತ್ರಿರ್ಹಿಂಕೃತ್ಯ ಸೋಮಃ ಪವತ ಇತ್ಯಾದಿ । ವಿರಮತಿ ಧಾರಾ । ಏಕಧನಾನಾಂ ಕಿಂಚಿತ್ ಸ್ಥಾಪಯಿತ್ವಾ ಆಧವನೀಯೇಽವನೀಯ ಪೂತಭೃತೋ ಬಿಲ ಇತ್ಯಾದಿ । ಪಂಚಹೋತ್ರಾಭಿಮರ್ಶನಾಂತೇ । ದ್ವೌಸಮುದ್ರೌ । ದ್ವೇ ದ್ರಧಸೀ । ಪರಿಭೂರಗ್ನಿಮ್ । ಆತ್ಮನೇ ಮೇ । ಪುಷ್ಟ್ಯೈ ಮೇ । ವಿಷ್ಣೋರ್ಜಠರಮಸಿ । ಇಂದ್ರಸ್ಯ ಜಠರಮಸಿ । ವಿಶ್ವೇಷಾಂ ದೇವಾನಾಂ ಜಠರಮಸಿ । ಸೋಮ ತ್ವಾಂ ವೃಣೀಮಹೇ । ಶೃತೋಽಸ್ಯಾತ್ಮಾನಂ ಮೇ । ಶೃತಾಸ್ಸ್ಥ ಪುಷ್ಟಿಂ ಮೇ । ಪ್ರಜಪತೇರ್ಜಠರಮಸಿ । ಇಂದ್ರಸ್ಯಜಠರಮಸಿ । ವಿಶ್ವೇಷಾಂ ದೇವಾನಾಂ ಜಠರಮಸಿ । ಶೃತಸ್ತ್ವಂ ಇತ್ಯಾದಿ ।</p>
<p>ಆರ್ಭವಪವಮಾನಸರ್ಪಣಮ್ :-</p>
<p>ವೈಪೃಷಾನ್ ಸಪ್ತಹೋತಾರಂ ಚ ಹುತ್ವಾ ಮಾಧ್ಯಂದಿನವದಾರ್ಭವಪವಮಾನꣳ ಸರ್ಪಂತಿ । ವಾಗಗ್ರೇ ಗಾಃ । ಜಾಗತಃ ಪಂಥಾ ಆದಿತ್ಯಾ ದೇವತಾ ವೃಕೇಣಾಪರಿಪರೇಣ ಪಥಾ ಸ್ವಸ್ತ್ಯಾದಿತ್ಯಾನಶೀಯ ಸರ್ಪಣೇ ವಿಕಾರಃ । ವಾಯುರ್ಹಿಂ ಕರ್ತಾ । ಬ್ರಹ್ಮಾ - ದೇವ ಸವಿತಃ । ಸುದೀತಿರಸ್ಯಾದಿತ್ಯೇಭ್ಯಸ್ತ್ವಾದಿತ್ಯಾಂ ಜಿನ್ವ । ಓಗ್ ಸ್ತುತ । ಆಯುಷೇ ಹಿಂ ಕುರು ತಸ್ಯೈ ಪ್ರಸ್ತುಹಿ ತಸ್ಯೈ ಸ್ತುಹಿ ತಸ್ಯೈ ಮೇಽವರುದ್ಧ್ಯೈ ಪುರಸ್ತಾದಾರ್ಭವ ಪವಮಾನಾದ್ಯಜಮಾನೋ ಜಪತಿ । ಪಂಚ ಹೋತಾರಂ ವ್ಯಾಚಷ್ಟೇ ಆಯುರ್ವೈ ಹಿಂ ಕುರು ತಸ್ಯೈ ಪ್ರಸ್ತುಹಿ ತಸ್ಯೈ ಸ್ತುಹಿ ತಸ್ಯೈ ಮೇಽವರುದ್ಧ್ಯೈ ಇತಿ ಚ । ಸ್ತೂಯಮಾನೇ ಚ ಪಂಚಹೋತಾರಂ ಜಪತಿ । ಸಘಾಸಿ ಜಗತೀ ಛಂದಾ ಅನು ತ್ವಾ ರಭೇ ಸ್ವಸ್ತಿ ಮಾ ಸಂ ಪಾರಯ ಮಧ್ಯಮಾಯಾಂ ಚ ಸ್ತೋತ್ರಿಯಾಯಾಮನ್ವಾರೋಹಂ ಜಪತಿ । ಸ್ತುತಸ್ಯ ಸ್ತುತಮಸಿ । ಸ್ತುತೇಽಧ್ವರ್ಯುಸ್ಸಂಪ್ರೇಷ್ಯತಿ ಅಗ್ನೀದಗ್ನೀನ್ ವಿಹರ ಬರ್​ಹಿಸ್ತೃಣೀಹಿ ಪುರೋಡಾಶಾꣳ ಅಲಂಕುರು ಪ್ರತಿಪ್ರಸ್ಥಾತಃ ಪಶೌ ಸಂ ವದಸ್ವ । ಅತ್ರ ಶಲಾಕಾಭಿರ್ಜ್ವಲತೋ ಧಿಷ್ಣಿಯಾನ್ ವಿಹೃತಾನ್ನ ವ್ಯಾಘಾರಯೇತ್ । ಉಪರಿಷ್ಟಾದ್ವ್ಯಾಘಾರಣಮ್ । ಆಗ್ನೀಧ್ರಃ - ಕರ್ಮಣೇ ವಾಮಿತ್ಯಾದಿ । ಅಲಂಕರಣಾಂತೇ ವಿಷ್ಣೋ ತ್ವಂ ನೋ ಅಂತಮಃ । ಪ್ರತಿಪ್ರಸ್ಥಾತಾ ಶೃತꣳ ಹವೀ೩ಶ್ಶಮಿತಃ ಇತ್ಯಾದಿ ಹೃದಯಾಭಿಘಾರಣಾಂತಂ ಕೃತ್ವಾ । ಅಧ್ವರ್ಯುಃ - ಯಸ್ತ ಆತ್ಮೇತ್ಯಾದಿ । ಅಗ್ನಯೇ ಛಾಗಸ್ಯ ಹವಿಷೋಽನುಬ್ರೂ೩ಹಿ । ಅಗ್ನಯೇ ಛಾಗಸ್ಯ ಹವಿಷಃ ಪ್ರೇಷ್ಯ । ಅಗ್ನಯ ಇದಮ್ । ಅಗ್ನೇರಹಂ ದೇವಯಜ್ಯಯೇಂದ್ರಿಯಾವೀ ಭೂಯಾಸಮ್ । ಜೇಮಾನಮ್ ಇತಿ ವಾ । ಮಾರ್ಜನಾಂತೇ ಸೋಮಃ ಪವಿತ್ರꣳ ಸ ಮಾ ಪುನಾತು । ಕಲಶೋ ಹ್ವಯತಾಮ್ । ಸೋಮೋ ಹ್ವಯತಾಮ್ । ಪ್ರತಿಪ್ರಸ್ಥಾತಾ ಸವನೀಯಾನಾಸಾದಯತಿ । ಜುಹ್ವಾಮುಪಸ್ತೀರ್ಯ । ತೃತೀಯಸ್ಯ ಸವನಸ್ಯೇಂದ್ರಾಯ ಪುರೋಡಾಶಾನಾಮನು-ಬ್ರೂ೩ಹಿ । ತೃತೀಯಸ್ಯ ಸವನಸ್ಯೇಂದ್ರಾಯ ಪುರೋಡಾಶಾನಾಂ ಪ್ರೇಷ್ಯ ಇತಿ ಸಂಪ್ರೇಷೌ ।</p>
<p>ತೃತೀಯಸವನಸ್ಯ ಹೋತೃಕಾಣಾಂ ಚಮಸಪ್ರಚಾರಃ :-</p>
<p>ಹೋತ್ರ ಇಡಾꣳ ಹೃತ್ವಾ ಹವಿರ್ಧಾನಂ ಗಚ್ಛನ್ ಸಂಪ್ರೇಷ್ಯತಿ । ಉನ್ನೀಯಮಾನೇಭ್ಯೋಽನುಬ್ರೂ೩ಹಿ । ಪ್ರಚರಣಕಾಲೇ ಹೋತೃಚಮಸಮಧ್ವರ್ಯುರಾದತ್ತೇ । ತೃತೀಯಸ್ಯ ಸವನಸ್ಯರ್ಭುಮತೋ ವಿಭುಮತಃ ಪ್ರಭುಮತೋ ವಾಜವತಸ್ಸವಿತೃವತೋ ಬೃಹಸ್ಪತಿವತೋ ವಿಶ್ವದೇವ್ಯಾವತಸ್ತೀವ್ರಾಂ ಆಶೀರ್ವತ ಇಂದ್ರಾಯ ಸೋಮಾನ್ ಇತ್ಯಾದಿ । ಶ್ಯೇನಾಯ ಪತ್ವನೇ ಸ್ವಾಹಾ ವಷಟ್ಕೃತೇ ಜುಹೋತಿ । ವಟ್ಸ್ವಯಮಭಿಗೂರ್ತಾಯ ನಮಸ್ಸ್ವಾಹಾ ಅನುವಷಟ್ಕೃತೇ । ಇಂದ್ರಾಯ ಋಭುಮತ ಇದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಪ್ರೈತು ಹೋತುಶ್ಚಮಸ ಇತ್ಯಾದಿ । ಮೈತ್ರಾವರುಣಚಮಸಮಾದಾಯ ವಿಷ್ಟಂಭಾಯ ಧರ್ಮಣೇ ಸ್ವಾಹಾ । ವಟ್ಸ್ವಯಮಭಿಗೂರ್ತಾಯ ನಮಸ್ಸ್ವಾಹಾ ಇತಿ ಸರ್ವತ್ರಾನುವಷಟ್ಕೃತೇ । ಇಂದ್ರಾವರುಣಾಭ್ಯಾಮಿದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ ಇತಿ ಸರ್ವತ್ರಾನುವಟ್ಕೃತೇ । ಪರಿಧಯೇ ಜನಪ್ರಥನಾಯ ಸ್ವಾಹಾ ಬ್ರಾಹ್ಮಣಾಚ್ಛಂಸಿಚಮಸೇ । ಇಂದ್ರಾಬೃಹಸ್ಪತಿಭ್ಯಾಮಿದಮ್ । ಊರ್ಜೇ ಹೋತ್ರಾಣಾಗ್ ಸ್ವಾಹಾ ಪೋತೃಚಮಸೇ । ಮರುದ್ಭ್ಯ ಇದಮ್ । ಪಯಸೇ ಹೋತ್ರಾಣಾಗ್ ಸ್ವಾಹಾ ನೇಷ್ಟೃಚಮಸೇ । ತ್ವಷ್ಟ್ರ ಇದಮ್ । ಪ್ರಜಾಪತಯೇ ಮನವೇ ಸ್ವಾಹಾ ಅಚ್ಛಾವಾಕಚಮಸೇ । ಇಂದ್ರಾವಿಷ್ಣುಭ್ಯಾಮಿದಮ್ । ಋತಮೃತಪಾಸ್ಸುವರ್ವಾಟ್ಸ್ವಾಹಾ ಆಗ್ನೀಧ್ರಚಮಸೇ । ಅಗ್ನಯೇ ಜಾತವೇದಸ ಇದಮ್ । ತೃಂಪತಾꣳ ಹೋತ್ರಾ ಮಧೋರ್ಘೃತಸ್ಯ ಸರ್ವಾನ್ ಹುತ್ವಾಧ್ವರ್ಯುರ್ಜಪತಿ । ಆಗ್ನೀದ್ರಚಮಸಮಾದಾಯ । ಸದ ಏತ್ಯ ಅಯಾಡಗ್ನೀದಿತ್ಯಾಚಷ್ಟೇ । ಪರ್ವಾಂಜನಾದಿ ಪುರೋಡಾಶಂ ವಿಹಾಯ ಹವಿಶ್ಶೇಷಾನ್ ಭಕ್ಷಯಂತಿ । ತತಶ್ಚಮಸಾನಾಂ ಭಕ್ಷಣಮ್ । ಹೋತೃಚಮಸಮಧ್ವರ್ಯುಃ ಪ್ರತಿ ಭಕ್ಷಯತಿ । ಹೋತೃಕಾಣಾಂ ಚ ತೈಸ್ತೈಸ್ಸಹ । ಹೋತುಃ ಪ್ರಥಮಂ ಸ್ವಚಮಸೇ ದ್ವಿರ್ಭಕ್ಷಣಮ್ । ಮಧ್ಯತಃ ಕಾರಿಣಾಂ ಚ । ಹೋತೃಕಾಣಾಂ ಚಮಸೇಷು ಸಕೃತ್ । ತೇಷಾಂ ಸ್ವಸ್ವಚಮಸೇ ದ್ವಿರ್ಭಕ್ಷಣಮ್ । ತತಸ್ಸಮಾಖ್ಯಾ ಭಕ್ಷಣಮ್ । ಸರ್ವೆಷಾಂ ಚಮಸಾಪ್ಯಾಯನೇ ವಸತೀವರೀಸ್ಸಮಾಪ್ತಿಃ ।</p>
<p>ಪಿತೃಭ್ಯೋ ಪಿಂಡದಾನಮ್ :-</p>
<p>ಸನ್ನೇಷು ನಾರಾಶꣳಸೇಷು ಚಮಸಿನಃ ಸ್ವಂ ಸ್ವಂ ಚಮಸಮನೂನ್ಯಂತೇ । ಪ್ರಾಚೀನಾವೀತಿನಃ ಏತತ್ತೇ ತತಾಸೌ ಯೇ ಚ ತ್ವಾ ಮನು ಇತ್ಯೇತೈಃ ಪ್ರತಿಮಂತ್ರಂ ತ್ರೀಗ್ಸ್ತ್ರೀನ್ ಪುರೋಡಾಶಶಕಲಾನುಪವಪಂತೇ । ಸ್ವೇಭ್ಯಃ ಪಿತೃಭ್ಯಃ ಏವ । ನಮೋ ವಃ ಪಿತರೋ ರಸಾಯ ನಮೋ ವಃ ಪಿತರಶ್ಶುಷ್ಮಾಯ ನಮೋ ವಃ ಪಿತರೋ ಜೀವಾಯ ನಮೋ ವಃ ಪಿತರಸ್ಸ್ವಧಾಯೈ ನಮೋ ವಃ ಪಿತರೋ ಮನ್ಯವೇ ನಮೋ ವಃ ಪಿತರೋ ಘೋರಾಯ ಪಿತರೋ ನಮೋ ವೋ ಯ ಏತಸ್ಮಿನ್ ಲೋಕೇ ಸ್ಥ ಯುಷ್ಮಾಗ್ಸ್ತೇನು ಯೇಸ್ಮಿಲ್ಲೋಕೇ ಮಾಂ ತೇನು ಯ ಏತಸ್ಮಿನ್ ಲೋಕೇ ಸ್ಥ ಯೂಯಂ ತೇಷಾಂ ವಸಿಷ್ಠಾ ಭೂಯಾಸ್ತ ಯೇಽಸ್ಮಿನ್ ಲೋಕೇಽಹಂ ತೇಷಾಂ ವಸಿಷ್ಠೋ ಭೂಯಾಸಮ್ ಇತಿ ನಮಸ್ಕಾರಾನ್ ಜಪಂತಿ । ಸೂರ್ಯಂ ತೇ ಚಕ್ಷುಃ ಇತಿ ಷಡ್ಢೋತಾರಂ ಯಜಮಾನೋ ವ್ಯಾಚಷ್ಟೇ । ಉಪವೀತಿನಃ ಪ್ರಜಾಪತೇ ನ ತ್ವದೇತಾನ್ಯನ್ಯೋ ವಿಶ್ವಾ ಜಾತಾನಿ ಪರಿ ತಾ ಬಭೂವ । ಯತ್ಕಾಮಾಸ್ತೇ ಜುಹುಮಸ್ತನ್ನೋ ಅಸ್ತು ವಯಗ್ಗ್ ಸ್ಯಾಮ ಪತಯೋ ರಯೀಣಾಮ್ ಇತಿ ಪ್ರಾಜಾಪತ್ಯಯರ್ಚಾವತಿಷ್ಠಂತೇ ।</p>
<p>ಸಾವಿತ್ರಗ್ರಹಗ್ರಹಣಂ, ಪ್ರಚಾರಶ್ಚ :-</p>
<p>ವಾಮಮದ್ಯ ಸವಿತರ್ವಾಮಮು ಶ್ವೋ ದಿವೇದಿವೇ ವಾಮಮಸ್ಮಭ್ಯꣳ ಸಾವೀಃ । ವಾಮಸ್ಯ ಹಿ ಕ್ಷಯಸ್ಯ ದೇವ ಭೂರೇರಯಾ ಧಿಯಾ ವಾಮಭಾಜಸ್ಸ್ಯಾಮ । ಉಪಯಾಮಗೃಹೀತೋಽಸಿ ದೇವಾಯ ತ್ವಾ ಸವಿತ್ರೇ ಅಂತರ್ಯಾಮಪಾತ್ರೇಣ ಸವಿತ್ರಮಾಗ್ರಯಣಾದ್ಗೃಹೀತ್ವಾ ನ ಸಾದಯತಿ । ಪವಿತ್ರದಶಾಭಿಃ ಪರಿಮೃಜ್ಯ ತಮಾದಾಯಾಹವನೀಯಂ ಗತ್ವಾ । ದೇವಾಯ ಸವಿತ್ರೇಽನುಬ್ರೂ೩ಹಿ । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ದೇವಾಯ ಸವಿತ್ರೇ ಪ್ರೇಷ್ಯ । ನಾನುವಷಟ್ಕಾರೋ ನ ಭಕ್ಷಯತಿ । ದೇವಾಯ ಸವಿತ್ರ ಇದಮ್ ।</p>
<p>ವೈಶ್ವದೇವಶಸ್ತ್ರಮ್ :-</p>
<p>ಏತೇನೈವ ಸಾವಶೇಷೇಣ ವೈಶ್ವದೇವಂ ಪೂತಭೃತೋ ಗೃಹ್ಣಾತಿ ಉಪಯಾಮಗೃಹೀತೋಽಸಿ ಸುಶರ್ಮಾಸಿ ಸುಪ್ರತಿಷ್ಠಾನೋ ಬೃಹದುಕ್ಷೇ ನಮಃ ಗೃಹೀತ್ವಾ ಪವಿತ್ರದಾಶಾಭಿಃ ಪರಿಮೃಜ್ಯ ಏಷ ತೇ ಯೋನಿ-ರ್ವಿಶ್ವೇಭ್ಯಸ್ತ್ವಾ ದೇವೇಭ್ಯಃ ಸಾದಯತಿ । ನ ಸ್ತೋತ್ರಂ ಭವತಿ । ಇಡಾ ದೇವಹೂರಿತ್ಯಾದಿ । ವೈಶ್ವದೇವಂ ಪ್ರತಿಗೃಣಾತಿ । ಪ್ರ ದ್ಯಾವಾ ಯಜ್ಞೈಃ ಪೃಥಿವೀ ಋತಾವೃಧೇತ್ಯಭಿಜ್ಞಾಯ ಉಭಯತೋ ಮೋದಂ ಪ್ರತಿಗೃಣಾತಿ । ಮದಾ ಮೋದ ಇವ ಇತ್ಯರ್ಧರ್ಚೇ । ಮೋದಾ ಮೋದ ಇವ ಇತ್ಯವಸಾನೇಷು । ಆ ವ್ಯಾಹಾವಾತ್ । ನಿಯುದ್ಭಿರ್ವಾಯವಿಹತಾ ವಿಮುಂಚೇತ್ಯಭಿಜ್ಞಾಯ ಪ್ರತಿಪ್ರಸ್ಥಾತಾ ದ್ವಿದೇವತ್ಯಪಾತ್ರಾಣಿ ವಾಯುರ್ವೋ ವಿಮುಂಚತು ಇತಿ ವಿಮುಚ್ಯಾಽಪರಯಾ ದ್ವಾರಾ ನಿರ್ಹೃತ್ಯ ಮಾರ್ಜಾಲೀಯೇ ಪ್ರಕ್ಷಾಲ್ಯ ಪೂರ್ವಯಾತಿಹೃತ್ಯ ಯಥಾಯತꣳ ಸಾದಯತಿ । ಶಸ್ತ್ರಸ್ಯ ಶಸ್ತ್ರಮಸಿ । ಅಗ್ನಯೇ ಪಥಿಕೃತ ಇತ್ಯಾದಿ ಶಸ್ತ್ರಪ್ರಾಯಶ್ಚಿತ್ತಂ ಹುತ್ವಾ । ಉಕ್ಥಶಾ ಯಜ ಸೋಮಸ್ಯ ವಷಟ್ಕೃತಾನುವಷಟ್ಕೃತೇ ಜುಹೋತಿ । ಅನುಪ್ರಕಂಪಯಂತಿ ನಾರಾಶಂಸಾನ್ । ವಿಶ್ವೇಭ್ಯೋ ದೇವೇಭ್ಯ ಇದಮ್ । ಕಾವ್ಯೇಭ್ಯಃ ಪಿತೃಭ್ಯ ಇದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಗ್ರಹಮರ್ಧ್ವರ್ಯುಃ ಪ್ರತಿಭಕ್ಷಯತಿ । ಸರ್ವಭಕ್ಷಾಶ್ಚಮಸಾ ಭವಂತಿ ॥</p>
<p>ಸೌಮ್ಯಚರೋಃ ಕರಣಂ, ಪ್ರಚಾರಶ್ಚ :-</p>
<p>ಸೌಮ್ಯಸ್ಯ ಚರೋಸ್ತಂತ್ರಂ ಪ್ರಕ್ರಮಯತಿ । ಉತ್ತರೇಣ ಗಾರ್ಹಪತ್ಯಾಹವನೀಯೌ ದರ್ಭಾನ್ ಸಂಸ್ತೀರ್ಯ ಸ್ಥಾಲೀಮ್ ಶೂರ್ಪಂ ಚ ಕೃಷ್ಣಾಜಿನಂ ಚ ದರ್ಭಂ ಚ ಉಲೂಖಲಂ ಚ ಮುಸಲಂ ಚ । ಪುರತಃ ಪಾತ್ರೀಂ ಮೇಕ್ಷಣಂ ಉತ್ಪವನಾರ್ಥಪಾತ್ರಂ ದರ್ಭಂ ಚ । ಪವಿತ್ರೇ ಕೃತ್ವಾ ಯಜಮಾನ ವಾಚಂ ಯಚ್ಛ । ಸಂ ವಿಶಂತಾಮ್ ಇತ್ಯಾದಿ । ಸೋಮಾಯ ಜುಷ್ಟಂ ನಿರ್ವಪಾಮಿ । ಸೋಮ ಹವ್ಯꣳ ರಕ್ಷಸ್ವ । ಸೋಮಾಯ ವೋ ಜುಷ್ಟಮ್ ಪ್ರೋಕ್ಷಾಮಿ । ಶುಂಧಧ್ವಮ್ ಇತಿ ಸರ್ವಾಭಿರದ್ಭಿಸ್ತ್ರಿಃ ಪ್ರೋಕ್ಷತಿ । ಕೃಷ್ಣಾಜಿನಾದಾನಾದಿ । ಹಸ್ತೇನ ತುಷೋಪವಾಪಃ । ಧೃಷ್ಟಿರಸಿ । ಧ್ರುವೋಽಸಿ ಇತಿ ಸ್ಥಾಲೀಮುಪದಧಾತಿ । ತಂಡುಲಾನುತ್ಪೂಯ ದೇವೋ ವ ಇತ್ಯಪ ಉತ್ಪೂಯ ಸ್ಥಾಲ್ಯಾಮಾಸಿಂಚತಿ । ಘರ್ಮೋಽಸಿ ಇತಿ ಸ್ಥಾಲ್ಯಾಂ ತಂಡುಲಾನ್ ಕ್ಷಿಪತಿ । ಅಂತರಿತꣳ ರಕ್ಷಃ । ಅವಿದಹಂತಶ್ಶ್ರಪಯತ । ಅಯಂ ಪ್ರಾಣಶ್ಚ ಇತಿ ಪ್ರಸ್ತರೇ ಪವಿತ್ರೇ ಅಪಿಸೃಜ್ಯ । ತೂಷ್ಣೀಮಭಿಘಾರ್ಯೋದ್ವಾಸ್ಯ । ದೇವಸ್ತ್ವಾ ಸವಿತಾ ಮಧ್ವಾನಕ್ತು । ಪ್ರಿಯೇಣೇತ್ಯಾಸಾದನಮ್ । ಅಯಂ ಯಜ್ಞೋ, ಮಮಾಗ್ನೇ, ಚತುರ್ಹೋತಾ ಇತ್ಯಾಸನ್ನಾಭಿಮರ್ಶನಮ್ । ಅಧ್ವರ್ಯುಃ – ಅಂತರಾ ಯೂಪಮಾಹವನೀಯಂ ಚ ಸ್ರುಚೌ ಹೃತ್ವಾ ದಕ್ಷಿಣತ ಉಪವಿಶ್ಯ । ಪ್ರಾಚೀನಾವೀತೀ ಯಜಮಾನಃ ಪಂಚಹೋತಾರಂ ವದೇತ್ । ಅಧ್ವರ್ಯುಃ ಪ್ರಾಚೀನಾವೀತೀ ಜುಹ್ವಾಮುಪಸ್ತೀರ್ಯ ಹಸ್ತೇನ ಪ್ರಥಮಮವದಾನಮವದ್ಯತಿ । ಮೇಕ್ಷಣೇನೋತ್ತರಮ್ । ಅಭಿಘಾರ್ಯ ನ ಹವಿಃ ಪ್ರತ್ಯಭಿಘಾರಯತಿ । ಉದಙ್ಙತಿಕ್ರಮ್ಯ ದಕ್ಷಿಣಾಮುಖಸ್ತಿಷ್ಠನ್ನಾಶ್ರಾವ್ಯ ಪ್ರತ್ಯಾಶ್ರಾವಿತೇ ಸೌಮ್ಯಸ್ಯ ಯಜ । ವಷಟ್ಕೃತೇ ದಕ್ಷಿಣಾರ್ಧೇ ಜುಹೋತಿ । ಸೋಮಾಯೇದಮ್ । ಸೋಮಸ್ಯಾಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ಯಜ್ಞೋಪವೀತ್ಯಪ ಉಪಸ್ಪೃಶ್ಯ । ಯಥೇತಂ ಗತ್ವಾ ಜುಹ್ವಾಂ ಚತುರ್ಗೃಹೀತಂ ಗೃಹೀತ್ವಾ ದಕ್ಷಿಣಾತಿಕ್ರಮ್ಯಾಶ್ರಾವ್ಯ ಪ್ರತ್ಯಾಶ್ರವಿತೇ ಘೃತಸ್ಯ [ಉಪಾಂಶೂಕ್ತ್ವಾ] ಯಜ [ಉಚ್ಚೈಃ] । ವಷಟ್ಕೃತೇ ಜುಹೋತಿ । ಅಗ್ನಾವಿಷ್ಣುಭ್ಯಾಮಿದಮ್ । ದಬ್ಧಿರಸಿ೧ । ಪ್ರತ್ಯಾಕ್ರಮ್ಯ ಆಜ್ಯೇನ ಚರುಮಭಿಪೂರ್ಯ ಉದ್ಗಾತೃಭ್ಯೋ ಹರಂತಿ । ಉದ್ಗಾತಾರೋಽವೇಕ್ಷಂತೇ । ಅತ್ರ ಪುನಃ ಶಲಾಕಾಭಿರ್ಜ್ವಲತೋ ಧಿಷ್ಣಿಯಾನ್ ವಿಹೃತಾನಾಜ್ಯೇನೈವಾಷ್ಟಗೃಹೀತೇನ ವ್ಯಾಘಾರ್ಯ ಧಾರಯತಿ ಧಿಷ್ಣಿಯಾನಾಜ್ಯಶೇಷಂ ಚ । ಆಹವನೀಯಂ ನ ವ್ಯಾಘಾರಯತಿ । ಉಪಯಾಮಗೃಹೀತೋಽಸಿ ಬೃಹಸ್ಪತಿಸುತಸ್ಯ ತ ಇಂದೋ ಇಂದ್ರಿಯಾವತಃ ಪತ್ನೀವಂತಂ ಗ್ರಹಂ ಗೃಹ್ಣಾಮಿ ಉಪಾಂಶುಪಾತ್ರೇಣ ಪಾತ್ನೀವತಮಾ-ಗ್ರಯಣಾದ್ಗೃಹೀತ್ವಾ ಪವಿತ್ರದಶಾಭಿಃ ಪರಿಮೃಜ್ಯ ನ ಸಾದಯತಿ । ವ್ಯಾಘಾರಣಶೇಷೇಣ ಶ್ರೀತ್ವಾಶ್ರಾವ್ಯ ಪ್ರತ್ಯಾಶ್ರವಿತೇ ಸಂಪ್ರೇಷ್ಯತಿ । ಅಗ್ನೀತ್ [ಉಚ್ಚೈಃ] ಪಾತ್ನೀವತಸ್ಯ [ಉಪಾಂಶು] ಯಜ [ಉಚ್ಚೈಃ] । ವಷಟ್ಕೃತೇ ಜುಹೋತಿ । ಅಗ್ನಾ೩ಇ ಪತ್ನೀವಾ೩ಸ್ಸಜೂರ್ದೇವೇನ ತ್ವಷ್ಟ್ರಾ ಸೋಮಂ ಪಿಬ ಸ್ವಾಹಾ । ಅಗ್ನಯೇ ಪಾತ್ನೀವತೇ ತ್ವಷ್ಟ್ರ ಇದಮ್ । ತತಃ ಸಂಪ್ರೇಷ್ಯತಿ । ಅಗ್ನೀನ್ನೇಷ್ಟುರುಪಸ್ಥಮಾಸೀದ ನೇಷ್ಟಃ ಪತ್ನೀಮುದಾನಯೋನ್ನೇತರ್ಹೋತು-ಶ್ಚಮಸಮನೂನ್ನಯ ಹೋತೃಚಮಸೇ ಧ್ರುವಾಯಾವಕಾಶಂ ಕುರೂದ್ಗಾತ್ರಾ ಪತ್ನೀꣳ ಸಂಖ್ಯಾಪಯಾಪ ಉಪ ಪ್ರವರ್ತಯ । ಅಂತರಾ ನೇಷ್ಟಾರಂ ಧಿಷ್ಣಿಯಂ ಚಾಗ್ನೀಧ್ರೋ ವ್ಯವಸೃಪ್ಯ ಭಕ್ಷಯತಿ । ತಮಧ್ವರ್ಯುಃ ಪ್ರತಿಭಕ್ಷಯತಿ । ಪೂತಭೃತೋ ಬಿಲ ಇತ್ಯಾದಿ । ಹೋತೃಚಮಸೇ ಧ್ರುವಾಯಾವಕಾಶಂ ಕುರ್ವನ್ ಹೋತೃಚಮಸಮುಖ್ಯಾನ್ ಚಮಸಾನುನ್ನಯನ್ ದಶಾಭಿಃ ಕಲಶೌ ಮೃಷ್ಟ್ವಾ ನ್ಯುಬ್ಜತಿ ।</p>
<p>ಯಜ್ಞಾಯಜ್ಞಿಯಸ್ತೋತ್ರೋಪಾಕರಣಂ, ಆಗ್ನಿಮಾರುತಶಸ್ತ್ರಂ ಚ :-</p>
<p>ಅಸರ್ಜ್ಯಸರ್ಜಿ ಇತಿ ಯಜ್ಞಾಯಜ್ಞಿಯಸ್ಯ ಸ್ತೋತ್ರಮುಪಾಕರೋತಿ । ಬ್ರಹ್ಮಾ ದೇವ ಸವಿತಃ ಓಜೋಽಸಿ</p>
<p>ಪಿತೃಭ್ಯಸ್ತ್ವಾ ಪಿತೄನ್ ಜಿನ್ವ । ಓಗ್ ಸ್ತುತ । ಜ್ವಲಯಂತಿ ಧಿಷ್ಣಿಯಾನ್ । ಪ್ರಾವೃತಶಿರಸ್ಕಾಃ ಯಜ್ಞಾಯಜ್ಞಿಯೇನ ಸ್ತುವತೇ । ಯೇ ಪ್ರಸೃಪ್ತಾಸ್ಸ್ಯುಸ್ತೇ ಸರ್ವೇಽಗ್ನಿಷ್ಟೋಮಮುಪ ಗಾಯೇಯುಃ । ಸಪ್ತಹೋತಾರಂ ಯಜಮಾನೋ ವ್ಯಾಚಷ್ಟೇ । ವಿಶ್ವಸ್ಯ ತೇ ವಿಶ್ವಾವತೋ ವೃಷ್ಣಿಯಾವತಸ್ತವಾಗ್ನೇ ವಾಮೀರನು ಸಂದೃಶಿ ವಿಶ್ವಾ ರೇತಾꣳಷಿ ಧಿಷೀಯ ನೇಷ್ಟಾ ಹಿಂಕಾರಮನೂದ್ಗಾತ್ರಾ ಪತ್ನೀꣳ ಸಂಖ್ಯಾಪಯತ್ಯಾ ತಿಸೃಭ್ಯಸ್ಸ್ತೋತ್ರೀಯಾಭ್ಯಃ । ಅಗನ್ ದೇವಾನ್ ಯಜ್ಞೋ ನಿ ದೇವೀರ್ದೇವೇಭ್ಯೋ ಯಜ್ಞಮಶಿಷನ್ನಸ್ಮಿನ್ ಸುನ್ವತಿ ಯಜಮಾನ ಆಶಿಷಸ್ಸ್ವಾಹಾಕೃತಾಸ್ಸಮುದ್ರೇಷ್ಠಾ ಗಂಧರ್ವಮಾ ತಿಷ್ಠತಾನು । ವಾತಸ್ಯ ಪತ್ಮನ್ನಿಡ ಈಡಿತಾಃ ಪತ್ನ್ಯಪ ಉಪಪ್ರವರ್ತಯತಿ । ದಕ್ಷಿಣೇನೋರುಣಾ ನಗ್ನೇನ ಪ್ರಾಚೀಮುದೀಚೀರ್ವಾ ಆಭಿಮುಖ್ಯಮೂರ್ವೋರುಪಪ್ರವರ್ತಯೇದಿತ್ಯೇಕೇ । ಆ ತಿಸೃಭ್ಯಸ್ಸ್ತೋತ್ರೀಯಾಭ್ಯಸ್ತ್ರಿಸ್ಸಂಖ್ಯಾಪನಂ ಪ್ರವರ್ತನಂ ನಿನಯನಮಿತ್ಯೇಕೇ । ಸ್ತುತಸ್ಯ ಸ್ತುತಮಸಿ । ಇಡಾ ದೇವಹೂಃ । ಅಭ್ಯಗ್ರಮಾಗ್ನಿಮಾರುತಂ೧ ಪ್ರತಿಗೃಣಾತಿ । ಆಪೋ ಹಿ ಷ್ಠಾ ಮಯೋಭುವ ಇತ್ಯಭಿಜ್ಞಾಯ ಅಪೋ ವಿಷಿಂಚನ್ ಪ್ರತಿಗೃಣಾತಿ । ಸ್ವಾದುಷ್ಕಿಲಾಯಂ ಮಧುಮಾನ್ ಉತಾಯುಮಿತಿ ಹೋತುರಭಿಜ್ಞಾಯ ಉಭಯತೋ ಮೋದಂ ಪ್ರತಿಗೃಣಾತಿ । ಮದಾಮೋದೈವ ಮೋದಾಮೋದೈವ ಇತ್ಯಾ ವ್ಯಾಹಾವಾತ್ । ಪರಿಧಾನೀಯಾಯಾಂ ದ್ವಿಃ ಶಸ್ತಾಯಾಮ್ । ಭೂತಮಸಿ ಭೂತೇ ಮಾ ಧಾ ಮುಖಮಸಿ ಮುಖಂ ಭೂಯಾಸಮ್ ಪ್ರತಿಪ್ರಸ್ಥಾತಾ ಧ್ರುವಮವೇಕ್ಷ್ಯ । ದ್ಯಾವಾಪೃಥಿವೀಭ್ಯಾಂ ತ್ವಾ ಪರಿಗೃಹ್ಣಾಮಿ ಅಂಜಲಿನಾ ಪರಿಗೃಹ್ಯ । ವಿಶ್ವೇ ತ್ವಾ ದೇವಾ ವೈಶ್ವಾನರಾಃ ಪ್ರಚ್ಯಾವಯಂತು ದಿವಿ ದೇವಾನ್ ದೃꣳಹಾಂತರಿಕ್ಷೇ ವಯಾꣳಸಿ ಪೃಥಿವ್ಯಾಂ ಪಾರ್ಥಿವಾನ್ ಹೃತ್ವಾ । ಧ್ರುವಂ ಧ್ರುವೇಣ ಹವಿಷಾವ ಸೋಮಂ ನಯಾಮಸಿ । ಯಥಾ ನಸ್ಸರ್ವಮಿಜ್ಜಗದಯಕ್ಷ್ಮꣳ ಸುಮನಾ ಅಸತ್ । ಯಥಾ ನ ಇಂದ್ರ ಇದ್ದಿಶಃ ಕೇವಲೀಸ್ಸರ್ವಾಸ್ಸಮನಸಃ ಕರತ್ । ಯಥಾ ನಸ್ಸರ್ವಾ ಇದ್ದಿಶೋಽಸ್ಮಾಕಂ ಕೇವಲೀರಸನ್ನ್ ಪುರಸ್ತಾತ್ ಪ್ರತ್ಯಙ್ಙಾಸೀನೋ ಹೋತೃಚಮಸೇ ಧ್ರುವಮವನಯತಿ । ಯಜಮಾನಃ - ಶಸ್ತ್ರಸ್ಯ ಶಸ್ತ್ರಮಸಿ । ಅಧ್ವರ್ಯುಃ – ಉಕ್ಥಂ ವಾಚೀಂದ್ರಾಯ ಇತ್ಯಾಹ ತೃತೀಯಸವನಂ ಪ್ರತಿಗೀರ್ಯ । ಶಸ್ತ್ರಂ ಶಸ್ತ್ರಂ ವಾ । ಶಸ್ತ್ರಪ್ರಾಯಶ್ಚಿತ್ತಂ ಹುತ್ವಾ ಪ್ರಚರಣಕಾಲೇ ಹೋತೃಚಮಸಮಧ್ವರ್ಯುರಾದತ್ತೇ । ಚಮಸಾನ್ಶ್ಚಮಸಾಧ್ವರ್ಯವಃ ಆಶ್ರಾವ್ಯ ಪ್ರತ್ಯಾಶ್ರಾವಿತೇ ಸಂಪ್ರೇಷ್ಯತಿ ಉಕ್ಥಶಾ ಯಜ ಸೋಮಾನಾಮ್ । ವಷಟ್ಕೃತಾನುವಷಟ್ಕೃತೇ ಹುತ್ವಾ ಹರತಿ ಭಕ್ಷಮ್ । ಅಗ್ನಯೇ ವೈಶ್ವಾನರಾಯ ಮರುದ್ಭ್ಯ ಇದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಹೋತೃಚಮಸಮಧ್ವರ್ಯುಃ ಪ್ರತಿ ಭಕ್ಷಯತಿ । ಭಕ್ಷೇಹೀತ್ಯಾದಿ । ಹೋತರುಪಹ್ವಯಸ್ವ । ಸುಭೂರಸಿ ಶ್ರೇಷ್ಠೋ ರಶ್ಮೀನಾಂ ಪ್ರಿಯೋ ದೇವಾನಾꣳ ಸꣳಸದನೀಯಃ । ತಂ ತ್ವಾ ಸುಭವ ದೇವಾ ಅಭಿ ಸಂವಿಶಂತು । ಇಷೋಽಸಿ ತ್ವೇಷೋಽಸಿ ನೃಮ್ಣೋಽಸಿ ಯಹ್ವೋಽಸಿ ವ್ರತೋಽಸಿ ಸ್ವೋಽಸಿ ಚಾರಣೋಽಸಿ ತಸ್ಯ ತ ಇಷಸ್ಯ ತ್ವೇಷಸ್ಯ ನೃಮ್ಣಸ್ಯ ಯಹ್ವಸ್ಯ ವ್ರತಸ್ಯ ಸ್ವಸ್ಯ ಚಾರಣಸ್ಯ ಶೂದ್ರಸ್ಯ ಚಾರ್ಯಸ್ಯ ಚ ಭುಕ್ಷಿಷೀಯ ಭಕ್ಷಯತಿ । ಹಿನ್ವ ಮೇ । ಸರ್ವಭಕ್ಷಾಶ್ಚಮಸಾ ಭವಂತಿ । ಪ್ರಕ್ಷಾಲಿತೇಷು ಚಮಸೇಷು । ಯಥಾ ತ್ವꣳ ಸೂರ್ಯಾಸಿ ವಿಶ್ವದರ್ಶತ ಏವಮಹಂ ವಿಶ್ವದರ್ಶತೋ ಭೂಯಾಸಮ್ ಆದಿತ್ಯಂ ಯಜಮಾನ ಉಪತಿಷ್ಠತೇ । ಆಯುರ್ಮ ಇಂದ್ರಿಯಂ ಧೇಹ್ಯದೋ ಮ ಆಗಚ್ಛತು ಆಹವನೀಯಮ್ । ಯತ್ಕಾಮಯತೇ ತಸ್ಯ ನಾಮ ಗೃಹ್ಣಾತಿ ।</p>
<p>ಅನೂಯಾಜ ಉಪಯಡ್ಢೋಮಾದಿ ಪಾಶುಕಂ ಕರ್ಮ :-</p>
<p>ಅಗ್ನೀದೌಪಯಜಾನಂಗಾರಾನಾಹರೇತ್ಯೇತದಾದಿ ಪಾಶುಕಂ ಕರ್ಮ ಪ್ರತಿಪದ್ಯತೇ । ಅನೂಯಾಜಾಂತೇ ಜುಹ್ವಾಂ</p>
<p>ಸ್ವರುಮವಧಾಯ ದ್ಯಾಂ ತೇ ಧೂಮೋ ಗಚ್ಛತ್ವಂತರಿಕ್ಷಮರ್ಚಿಃ ಪೃಥಿವೀಂ ಭಸ್ಮನಾ ಪೃಣಸ್ವ ಸ್ವಾಹಾ । ಸ್ವರವ ಇದಮ್ । ಸೂಕ್ತವಾಕೇ ಅಗ್ನಯ ಇದಮ್ । ಅಗ್ನೇರಹಮುಜ್ಜಿತಿಮ್ । ಸೋಮಾಯೇದಮ್ । ಸೋಮಸ್ಯಾಹಮುಜ್ಜಿತಿಮ್ । ಅಗ್ನಯ ಇದಮ್ । ಅಗ್ನೇರಹಮುಜ್ಜಿತಿಮ್ । ವನಸ್ಪತಯ ಇದಮ್ । ವನಸ್ಪತೇರಹಮುಜ್ಜಿತಿಮ್ । ಇಂದ್ರಾಯ ವಸುಮತ ಇದಮ್ । ಇಂದ್ರಸ್ಯ ವಸುಮತೋಽಹಮುಜ್ಜಿತಿಮ್ । ಇಂದ್ರಾಯ ರುದ್ರವತ ಇದಮ್ । ಇಂದ್ರಸ್ಯ ರುದ್ರವತೋಽಹಮುಜ್ಜಿತಿಮ್ । ಇಂದ್ರಾಯಾದಿತ್ಯವತ ಋಭುಮತೇ ವಿಭುಮತೇ ಪ್ರಭುಮತೇ ವಾಜವತೇ ಬೃಹಸ್ಪತಿವತೇ ವಿಶ್ವದೇವ್ಯಾವತ ಇದಮ್ । ಇಂದ್ರಾಸ್ಯಾದಿತ್ಯವತೋ ಋಭುಮತೋ ವಿಭುಮತಃ ಪ್ರಭುಮತೋ ವಾಜವತೋ ಬೃಹಸ್ಪತಿವತೋ ವಿಶ್ವದೇವ್ಯಾವತೋಽ-ಹಮುಜ್ಜಿತಿಮ್ । ದೇವೇಭ್ಯ ಆಜ್ಯಪೇಭ್ಯ ಇತ್ಯಾದಿ । ಏಮಾ ಅಗ್ಮನ್ನಿತ್ಯಾದಿ ವಿದ್ಯತೇ ।</p>
<p>ವಾಜಿನಹೋಮಃ :-</p>
<p>ಪರಿಧೀನ್ ಪ್ರಹೃತ್ಯ ಸಂಸ್ರಾವಾಂತಂ ಕೃತ್ವಾ ವಾಜಿನಪಾತ್ರ ಉಪಸ್ತೀರ್ಯ ಅಂತರ್ವೇದಿ ಬರ್​ಹಿರನು-ವಿಷಿಂಚನ್ ವಾಜಿನಂ ಗೃಹ್ಣಾತಿ । ನಾಭಿಘಾರಯತಿ । ವಾಜಿಭ್ಯೋಽನುಬ್ರೂ೩ಹಿ । ವಾಜಿನೋ ಯಜ । ವಷಟ್ಕೃತೇ ಜುಹೋತ್ಯನುವಷಟ್ಕೃತೇ ಚ । ವಾಜಿಭ್ಯ ಇದಮ್ । ವಾಜಿನಾಮಹಂ ದೇವಯಜ್ಯ-ಯೇಂದ್ರಿಯಾವೀ । ಜೇಮಾನಮ್ ಇತಿ ವಾ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಪಶುಬಂಧವದ್ದಿಶಃ ಪ್ರತೀಜ್ಯಾ । ಅಂತರ್ವೇದಿ ಶೇಷಂ ಸರ್ವೇ ಸಮುಪಹೂಯ ಭಕ್ಷಯಂತಿ । ವಾಜಿನಾಂ ಭಕ್ಷೋ ಅವತು ವಾಜೋ ಅಸ್ಮಾನ್ ರೇತಸ್ಸಿಕ್ತಮಮೃತಂ ಬಲಾಯ । ಸ ನ ಇಂದ್ರಿಯಂ ದ್ರವಿಣಮ್ ದಧಾತು ಮಾ ರಿಷಾಮ ವಾಜಿನಂ ಭಕ್ಷಯಂತಃ । ತಸ್ಯ ತೇ ವಾಜಿಭಿರ್ಭಕ್ಷಂ ಕೃತಸ್ಯ ವಾಜಿಭಿಸ್ಸುತಸ್ಯ ವಾಜಿಪೀತಸ್ಯ ವಾಜಿನಸ್ಯೋಪಹೂತಸ್ಯೋಪಹೂತೋ ಭಕ್ಷಯಾಮಿ ಭಕ್ಷಯಿತ್ವಾ ಆಚಮ್ಯ ।</p>
<p>ಹಾರಿಯೋಜನಹೋಮಃ :-</p>
<p>ಅಥೋನ್ನೇತಾ ಹಾರಿಯೋಜನಂ ಗೃಹ್ಣಾತಿ । ಉಪಯಾಮಗೃಹೀತೋಽಸಿ ಹರಿರಸಿ ಹಾರಿಯೋಜನೋ ಹರ್ಯೋ ಸ್ಥಾತಾ ವಜ್ರಸ್ಯ ಭರ್ತಾ ಪೃಶ್ನೇಃ ಪ್ರೇತಾ ತಸ್ಯ ತೇ ದೇವ ಸೋಮೇಷ್ಟಯಜುಷಸ್ಸ್ತುತಸ್ತೋಮಸ್ಯ ಶಸ್ತೋಕ್ಥಸ್ಯ ಹರಿವಂತಂ ಗ್ರಹಂ ಗೃಹ್ಣಾಮಿ ದೋಣಕಲಶೇನ ಸರ್ವಮಾಗ್ರಯಣಂ ಗೃಹೀತ್ವಾ ನ ಸಾದಯತಿ । ಪವಿತ್ರದಶಾಭಿಃ ಪರಿಮೃಜ್ಯ ಬಹ್ವೀಭಿರ್ಧಾನಾಭಿಃ ಶ್ರೀತ್ವಾ ಶೀರ್ಷನ್ನಧಿನಿಧಾಯೋಪನಿಷ್ಕ್ರಮ್ಯ । ಇಂದ್ರಾಯ ಹರಿವತೇಽನುಬ್ರೂ೩ಹಿ । ಇಂದ್ರಾಯ ಹರಿವತೇ ಪ್ರೇಷ್ಯ । ಹರೀಸ್ಥ ಹರ್ಯೋರ್ಧಾನಾ ಸಹ ಸೋಮಾ ಇಂದ್ರಾಯ ಸ್ವಾಹಾ ವಿಕ್ರಮ್ಯ ವಷಟ್ಕೃತಾನುವಷಟ್ಕೃತೇ ಜುಹೋತಿ । ಇಂದ್ರಾಯ ಹರಿವತ ಇದಮ್ । ಅಗ್ನಯೇ ಸ್ವಿಷ್ಟಕೃತ ಇದಮ್ । ಹರತಿ ಭಕ್ಷಮ್ । ಹೋತುರ್ಭಕ್ಷಣಾನಂತರಮಪರೇಣೋತ್ತರವೇದಿಂ ದ್ರೋಣಕಲಶಂ ಪ್ರತಿಷ್ಠಾಪ್ಯ ಉನ್ನೇತರ್ಯುಪಹವಮಿಷ್ಟ್ವಾ ಸರ್ವೇ ಹಾರಿಯೋಜನಂ ಭಕ್ಷಯಂತಿ । ಉನ್ನೇತಾ ಮುಖ್ಯಾದೀನ್ ಸರ್ವಾನುಪಹೂಯ ಭಕ್ಷಯತಿ । ಉನ್ನೇತರುಪಹ್ವಯಸ್ವೇತಿ ಸರ್ವೇ ಉನ್ನೇತಾರಮುಪಹೂಯ ಭಕ್ಷಯಂತಿ । ಭಕ್ಷೇಹೀತ್ಯಾದಿ ಸರ್ವೇಷಾಂ ಸಮಾನಮ್೧ । ಉನ್ನೇತಾ ಭಕ್ಷೇಹೀತ್ಯಾದಿ । ಹೋತರುಪಹ್ವಯಸ್ವ । ಅಧ್ವರ್ಯವುಪಹ್ವಯಸ್ವ । ಬ್ರಹ್ಮನ್ನುಪಹ್ವಯಸ್ವ । ಉದ್ಗಾತರುಪಹ್ವಯಸ್ವ । ಪ್ರಶಾಸ್ತರುಪಹ್ವಯಸ್ವ । ಪ್ರತಿಪ್ರಸ್ಥಾತರುಪಹ್ವಯಸ್ವ । ಬ್ರಹ್ಮನ್ನುಪಹ್ವಯಸ್ವ । ಪ್ರಸ್ತೋತರುಪಹ್ವಯಸ್ವ । ಅಚ್ಛಾವಾಕೋಪಹ್ವಯಸ್ವ । ನೇಷ್ಟರುಪಹ್ವಯಸ್ವ । ಅಗ್ನೀದುಪಹ್ವಯಸ್ವ । ಪ್ರತಿಹರ್ತರುಪಹ್ವಯಸ್ವ । ಗ್ರಾವಸ್ತುದುಪಹ್ವಯಸ್ವ । ಪೋತರುಪಹ್ವಯಸ್ವ । ಸುಬ್ರಹ್ಮಣ್ಯೋಪಹ್ವಯಸ್ವ । ಯಜಮಾನೋಪಹ್ವಯಸ್ವ ಇತಿ ಸರ್ವೇಷಾಮ್ । ಇಷ್ಟಯಜುಷಸ್ತೇ ದೇವ ಸೋಮ ಸ್ತುತಸ್ತೋಮಸ್ಯ ಶಸ್ತೋಕ್ಥಸ್ಯ ಹರಿವತ ಇಂದ್ರಪೀತಸ್ಯ ಮಧುಮತ ಉಪಹೂತಸ್ಯೋಪಹೂತೋ ಭಕ್ಷಯಾಮಿ ಭಕ್ಷಯಿತ್ವಾ ಆಚಮ್ಯ । ಪಾತ್ರಾಂತರೇಣೋದ್ಧೃತ್ಯ ಬಹಿರ್ವೇದಿ ಅಸಂಭಿಂದಂತೋ ಧಾನಾನಿ ನಿಮ್ನಾನಿ ಕುರ್ವಂತಃ ಚಿಶ್ಚಿಷಾಕಾರಂ ಭಕ್ಷಯಂತಿ । ಕೃಷ್ಯೈ ಕ್ಷೇಮಾಯ ರಯ್ಯೈ ಪೋಷಾಯ ಭಕ್ಷಯಿತ್ವಾ ಜಪಂತಿ । ಆಪೂರ್ಯಾ ಸ್ಥಾಮಾ ಪೂರಯತ ಪ್ರಜಯಾ ಚ ಧನೇನ ಚ ಉತ್ತರವೇದ್ಯಾಂ ಶೇಷಾನ್ ನ್ಯುಪ್ಯ । ಯನ್ಮ ಆತ್ಮನೋ ಮಿಂದಾಭೂದಗ್ನಿಸ್ತತ್ಪುನರಾಹಾರ್ಜಾತವೇದಾ ವಿಚರ್ಷಣಿಃ ಮಿಂದಯಾಹವನೀಯಮುಪತಿಷ್ಠಂತೇ । ದೇವಕೃತಸ್ಯೈನಸೋಽವಯಜನಮಸಿ । ಮನುಷ್ಯ ಕೃತಸ್ಯೈನಸೋಽವಯಜನಮಸಿ । ಪಿತೃಕೃತಸ್ಯೈನಸೋಽವಯಜನಮಸಿ । ಆತ್ಮಕೃತಸ್ಯೈನಸೋಽ-ವಯಜನಮಸಿ । ಅನ್ಯಕೃತಸ್ಯೈನಸೋಽವಯಜನಮಸಿ । ಏನಸ ಏನಸೋಽವಯಜನಮಸಿ ಆಹವನೀಯೇ ಷಟ್ಶಕಲನಭ್ಯಾಧಾಯೈಕಧನಪರಿಶೇಷೇಷು ಹರಿಣೀದೂರ್ವಾಃ ಪ್ರಾಸ್ಯ ಸಂಪ್ಲೋಮ್ನಾಯ ತೀವ್ರೀಕೃತ್ಯ ಯಥಾಚಮಸಂ ವ್ಯಾನೀಯಾಪರೇಣ ಚಾತ್ವಾಲಮಾಸ್ತಾವೇ ವಾ ಪ್ರತ್ಯಂಚಶ್ಚಮಸಿನಃ ಸ್ವಂ ಸ್ವಂ ಚಮಸಮವಘ್ರೇಣ ಭಕ್ಷಯಂತಿ । ಬ್ರಹ್ಮಯಜಮಾನಸದಸ್ಯಾಃ ಅಪ್ಸು ಧೌತಸ್ಯ ಸೋಮದೇವತೇ ನೃಭಿಸ್ಸುತಸ್ಯೇಷ್ಟಯಜುಷ-ಸ್ತುತಸ್ತೋಮಸ್ಯ ಶಸ್ತೋಕ್ಥಸ್ಯ ಯೋ ಭಕ್ಷೋ ಅಶ್ವಸನಿರ್ಯೋ ಗೋಸನಿಸ್ತಸ್ಯ ತೇ ಪಿತೃಭಿರ್ಭಕ್ಷಂ-ಕೃತಸ್ಯೋಪಹೂತಸ್ಯೋಪಹೂತೋ ಭಕ್ಷಯಾಮಿ ಭಕ್ಷಯಿತ್ವಾ । ಸಮುದ್ರಂ ವಃ ಪ್ರಹಿಣೋಮಿ ಸ್ವಾಂ ಯೋನಿಮಪಿಗಚ್ಛತ । ಅರಿಷ್ಟಾ ಅಸ್ಮಾಕಂ ವೀರಾ ಸಂತು ಮಾ ಪರಾಸೇಚಿ ನಸ್ತ್ವಮ್ । ಅಚ್ಛಾಯಂ ವೋ ಮರುತ ಶ್ಲೋಕ ಏತ್ವಚ್ಛಾ ವಿಷ್ಣುಂ ನಿಷಿಕ್ತಪಾಮವೋಭಿಃ । ಉತ ಪ್ರಜಾಯೈ ಗೃಣತೇ ವಯೋಧುರ್ಯೂಯಂ ಪಾತ ಸ್ವಸ್ತಿಭಿಸ್ಸದಾ ನಃ ಅಂತರ್ವೇದಿ ಶೇಷಂ ನಿನೀಯ ।</p>
<p>ಋತ್ವಿಗ್ಭಿಃ ಸಖ್ಯವಿಸರ್ಜನಮ್ :-</p>
<p>ದಧಿ ಕ್ರಾವ್ಣ್ಣೋ ಅಕಾರ್​ಷಂ ___ ತಾರಿಷತ್ ಆಗ್ನೀಧ್ರೇ ದಧಿದ್ರಪ್ಸಾನ್ ಭಕ್ಷಯಂತಿ । ಉಭಾ ಕವೀ ಯುವಾನಾ ಸತ್ಯಾ ತಾ ಧರ್ಮಣಸ್ಪತೀ । ಸತ್ಯಸ್ಯ ಧರ್ಮಣಸ್ಪತೇ ವಿ ಸಖ್ಯಾನಿ ಸೃಜಾಮಹೇ ತಾನೂನಪ್ತ್ರಿಣೋ ಸಖ್ಯಾನಿ ವಿಸೃಜಂತೇ । ಆಜ್ಯಲೇಪಾನ್ ಪ್ರಕ್ಷಾಲ್ಯೇತ್ಯಾದಿ । ಪಶುಬಂಧವತ್ ಪತ್ನೀಸಂಯಾಜಾಃ । ವೇದೋಽಸೀತಿ ವೇದಾಭಿಮರ್ಶನಾಂತೇ ಪಿಷ್ಟಲೇಪಫಲೀಕರಣಹೋಮಃ । ಯಥೇತಮಾಹನೀಯಂ ಗತ್ವೇತ್ಯಾದಿ ಐಷ್ಟಿಕಪ್ರಾಯಶ್ಚಿತ್ತಾನಿ ಹುತ್ವಾ ।</p>
<p>ಸಮಿಷ್ಟಯಜುಷಃ ಹೋಮಃ :-</p>
<p>ಧ್ರೌವಮಾಜ್ಯಂ ಜುಹ್ವಾಂ ನವಗೃಹೀತಂ ಗೃಹೀತ್ವಾ । ಆಪ್ಯಾಯತಾಮಿತಿ ಪಂಚಕೃತ್ವ ಆಪ್ಯಾಯ್ಯ ಶೇಷಮ-ನಾಪ್ಯಾಯ್ಯ ಧ್ರೌವಸಮಾಪ್ತಿಃ । ಧಾತಾ ರಾತಿರಿತ್ಯಂತರ್ವೇದ್ಯೂರ್ಧ್ವಸ್ತಿಷ್ಠನ್ ಸಂತತಂ ಸಮಶೋ ನವ ಸಮಿಷ್ಟ-ಯಜೂಂಷಿ ಜುಹೋತಿ । ಧಾತಾ ರಾತಿಸ್ಸವಿತೇದಂ ಜುಷಂತಾಂ ಪ್ರಜಾಪತಿರ್ನಿಧಿಪತಿರ್ನೋ ಅಗ್ನಿಃ । ತ್ವಷ್ಟಾ ವಿಷ್ಣುಃ ಪ್ರಜಯಾ ಸꣳ ರರಾಣೋ ಯಜಮಾನಾಯ ದ್ರವಿಣಂ ದಧಾತು ಸ್ವಾಹಾ ॥ ಧಾತೃಸವಿತೃ-ಪ್ರಜಾಪತ್ಯಗ್ನಿತ್ವಷ್ಟೃವಿಷ್ಣುಭ್ಯ ಇದಮ್ । ಸಮಿಂದ್ರ ಣೋ ಮನಸಾ ನೇಷಿ ಗೋಭಿಸ್ಸꣳ ಸೂರಿಭಿರ್ಮಘವನ್ ಸಗ್ಗ್ ಸ್ವಸ್ತ್ಯಾ । ಸಂ ಬ್ರಹ್ಮಣಾ ದೇವಕೃತಂ ಯದಸ್ತಿ ಸಂ ದೇವಾನಾꣳ ಸುಮತ್ಯಾ ಯಜ್ಞಿಯಾನಾಗ್ ಸ್ವಾಹಾ ॥ ಇಂದ್ರಾಯೇದಮ್ । ಸಂ ವರ್ಚಸಾ ಪಯಸಾ ಸಂ ತನೂಭಿರಗನ್ಮಹಿ ಮನಸಾ ಸꣳ ಶಿವೇನ । ತ್ವಷ್ಟಾ ನೋ ಅತ್ರ ವರಿವಃ ಕೃಣೋತ್ವನುಮಾರ್ಷ್ಟು ತನುವೋ ಯದ್ವಿಲಿಷ್ಟಗ್ಗ್ ಸ್ವಾಹಾ ॥ ತ್ವಷ್ಟ್ರ ಇದಮ್ । ಯದದ್ಯ ತ್ವಾ ಪ್ರಯತಿ ಯಜ್ಞೇ ಅಸ್ಮಿನ್ನಗ್ನೇ ಹೋತಾರಮವೃಣೀಮಹೀಹ । ಋಧಗಯಾಡೃಧಗುತಾಶಮಿಷ್ಠಾಃ ಪ್ರಜಾನನ್ ಯಜ್ಞಮುಪಯಾಹಿ ವಿದ್ವಾನ್ ಸ್ವಾಹಾ ॥ ಅಗ್ನಯ ಇದಮ್ । ಸ್ವಗಾ ವೋ ದೇವಾಸ್ಸದನಮಕರ್ಮ ಯ ಆ ಜಗ್ಮ ಸವನೇದಂ ಜುಷಾಣಾಃ । ಜಕ್ಷಿವಾꣳಸಃ ಪಪಿವಾꣳಸಶ್ಚ ವಿಶ್ವೇಸ್ಮೇ ಧತ್ತ ವಸವೋ ವಸೂನಿ ಸ್ವಾಹಾ ॥ ವಿಶ್ವೇಭ್ಯೋ ದೇವೇಭ್ಯ ಇದಮ್ । ಯಾನಾವಹ ಉಶತೋ ದೇವ ದೇವಾನ್ ತಾನ್ ಪ್ರೇರಯ ಸ್ವೇ ಅಗ್ನೇ ಸಧಸ್ಥೇ । ವಹಮಾನಾ ಭರಮಾಣಾ ಹವೀꣳಷಿ ವಸುಂ ಘರ್ಮಂ ದಿವಮಾತಿಷ್ಠತಾನು ಸ್ವಾಹಾ ॥ ಅಗ್ನಯ ಇದಮ್ । ಯಜ್ಞ ಯಜ್ಞಂ ಗಚ್ಛ ಯಜ್ಞಪತಿಂ ಗಚ್ಛ ಸ್ವಾಂ ಯೋನಿಂ ಗಚ್ಛ ಸ್ವಾಹಾ ॥ ಯಜ್ಞಾಯೇದಮ್ । ಏಷ ತೇ ಯಜ್ಞೋ ಯಜ್ಞಪತೇ ಸಹ ಸೂಕ್ತವಾಕಸ್ಸುವೀರಸ್ಸ್ವಾಹಾ ॥ ಯಜ್ಞಪತಯ ಇದಮ್ । ದೇವಾ ಗಾತುವಿದೋ ಗಾತುಂ ವಿತ್ವಾ ಗಾತುಮಿತ ಮನಸಸ್ಪತ ಇಮಂ ನೋ ದೇವ ದೇವೇಷು ಯಜ್ಞಗ್ಗ್ ಸ್ವಾಹಾ ವಾಚಿ ಸ್ವಾಹಾ ವಾತೇ ಧಾಸ್ಸ್ವಾಹಾ ॥ ದೇವೇಭ್ಯೋ ಗಾತುವಿದ್ಭ್ಯೋ ಯಜ್ಞಾಯ ಪರಮಾತ್ಮನ ಇದಮ್ । ನಾತ್ರ ಬರ್ಹಿಃ ಪ್ರಹ್ರಿಯತೇ । ಪ್ರತಿಪತ್ತ್ಯಂತರವಿಧಾನಾತ್ । ನಾಭಿಸ್ತೃಣೀಹಿ । ಯೌ ದೇವಾ ಮನುಷ್ಯೇಷೂ-ಪವೇಷಾವಧಾರಯನ್ । ಯೇ ಅಸ್ಮದಪಚೇತಸಸ್ತಾನಸ್ಮಭ್ಯಮಿಹಾ ಕುರುತಮ್ । ಉಪವೇಷಾವುಪವಿಷ್ಟಂ ನಃ ಪ್ರಜಾಂ ಪುಷ್ಟಿಮಥೋ ಧನಮ್ । ದ್ವಿಪದೋ ನಶ್ಚತುಷ್ಪದೋ ಧ್ರುವಾನನಪಗಾಂ ಕುರುತಮ್ ಇತ್ಯೂಹೇನೋಪವೇಷದ್ವಯಸ್ಯೋದ್ವಾಸನಮ್ । ಯದ್ಘರ್ಮೇ ಕಪಾಲಮುಪಚಿನ್ವಂತಿ ವೇಧಸಃ । ಪೂಷ್ಣಸ್ತದಪಿ ವ್ರತ ಇಂದ್ರವಾಯೂ ವಿಮುಂಚತಾಂ ಇತಿ ದ್ವಿಃ ಭರ್ಜನಕಪಾಲಯೋರ್ವಿಮೋಕಃ । ಪಶುವತ್ ಹೃದಯಶೂಲೋದ್ವಾಸನಮ್ । ಶುಗಸೀತ್ಯಾದಿ ಅಪೋ ಅನ್ವಚಾರಿಷಮಿತ್ಯಂತಮ್ ।</p>
<p>[ ತದ್ಯಥಾ ಅನುಪಸ್ಪೃಶನ್ ಹೃದಯಶೂಲಮುದಙ್ಪರೇತ್ಯಾಸಂಚರೇ ಪಶೂನಾಮಪ ಉಪನಿನೀಯ । ಶುಷ್ಕಾರ್ದ್ರಯೋಸ್ಸಂಧಾವುದ್ವಾಸಯತಿ । ಶುಗಸಿ ತಂ ಪಾಪ್ಮಾನಮಭಿ ಶೋಚ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ । ಸುಮಿತ್ರಾನ ಆಪ ಓಷಧಯಃ ಸಂತು ದುರ್ಮಿತ್ರಾಸ್ತಸ್ಮೈ ಭೂಯಾಸುರ್ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ತಸ್ಮಿನ್ ಸಹ ಪತ್ನೀಕಾ ಮಾರ್ಜಯಿತ್ವಾ । ಧಾಮ್ನೋ ಧಾಮ್ನೋ ರಾಜನ್ನಿತೋ ವರುಣ ನೋ ಮುಂಚ ಯದಾಪೋ ಅಘ್ನಿಯಾ ವರುಣೇತಿ ಶಪಾಮಹೇ ತತೋ ಮರುಣ ನೋ ಮುಂಚ । ಉದುತ್ತಮಂ ವರುಣ ಪಾಶಮಸ್ಮದವಾಧಮಂ ವಿಮಧ್ಯಮಗ್ಗ್ ಶ್ರಥಾಯ । ಅಥಾ ವಯಮಾದಿತ್ಯ ವ್ರತೇ ತವಾನಾಗಸೋ ಅದಿತಯೇ ಸ್ಯಾಮ ದ್ವಾಭ್ಯಾಮಾದಿತ್ಯಮುಪಸ್ಥಾಯ । ಏಧೋಽಸ್ಯೇಧಿಷೀಮಹಿ । ಸಮಿದಸಿ । ತೇಜೋಸಿ ತೇಜೋ ಮಯಿ ಧೇಹಿ ಆಹವನೀಯೇ ತಿಸ್ರಸ್ಸಮಿಧ ಆಧಾಯ । ಅಪೋ ಅನ್ವಚಾರಿಷꣳ ರಸೇನ ಸಮಸೃಕ್ಷ್ಮಹಿ । ಪಯಸ್ವಾꣳ ಅಗ್ನ ಆಗಮಂ ತಂ ಮಾ ಸꣳಸೃಜ ವರ್ಚಸಾ ಆಹನೀಯಮುಪತಿಷ್ಠಂತೇ । ಬ್ರಹ್ಮಾ ಅಯಾಡಗ್ನಿರಿತ್ಯಾದಿ । ]</p>
<p>ಯಜಮಾನಃ - ವಿಷ್ಣೋಃ ಕ್ರಮೋಽಸೀತ್ಯಾದಿ ಗೋಮಜ್ಜಪಾಂತೇ ನಮಃ ಸ್ವರುಭ್ಯಃ ಇತಿ ಯೂಪೋಪಸ್ಥಾನಂ ಕೃತ್ವಾ</p>
<p>[ ತದ್ಯಥಾ - ನಮಸ್ಸ್ವರುಭ್ಯಸ್ಸನ್ನಾನ್ಮಾವಗಾತಾತ್ಪಶ್ಚಾದ್ದಘ್ವಾನ್ನಂ ಭೂಯಾಸಮ್ । ಶೃಂಗಾಣೀ ವೇಚ್ಛೃಂಗಿಣಾꣳ ಸಂದದೃಶ್ರಿರೇ । ಚಷಾಲವಂತಸ್ಸ್ವರವಃ ಪೃಥಿವ್ಯಾಮ್ । ತೇ ದೇವಾಸಸ್ಸ್ವರವಸ್ತಸ್ಥಿವಾꣳಸೋ ನಮಸ್ಸಖಿಭ್ಯಸ್ಸನ್ನಾನ್ಮಾವಗಾತ । ಆಶಾಸಾನಸ್ಸುವೀರ್ಯꣳ ರಾಯಸ್ಪೋಷಗ್ಗ್ ಸ್ವಶ್ವಿಯಮ್ । ಬೃಹಸ್ಪತಿನಾ ರಾಯಾ ಸ್ವಗಾಕೃತೋ ಮಹ್ಯಂ ಯಜಮಾನಾಯ ತಿಷ್ಠ ಯೂಪಂ ಯಜಮಾನ ಉಪತಿಷ್ಠತೇ । ವಾಯವೇಷ ತೇ ವಾಯೋ ಇತಿ ಚ । ] ನ ಯಜ್ಞ ಶಂ ಚ ಮೇ । ನ ವೃಷ್ಟಿರಸಿ । ಬ್ರಾಹ್ಮಣಾಗ್ ಸ್ತರ್ಪಯಿತವೈ೧ ಇತಿ ಸಂಪ್ರೇಷ್ಯತಿ ।</p>
<p>ಸವನಾಹುತಿಃ :-</p>
<p>ತತಃ ಅಗ್ನಿಂ ನರ ಇತ್ಯಾದಿ ಸವನಪ್ರಾಯಶ್ಚಿತ್ತಂ ಕೃತ್ವಾ । ಇದಂ ತೃತೀಯꣳ ಸವನಮ್ ಕವೀನಾಮೃತೇನ ಯೇ ಚಮಸಮೈರಯಂತ । ತೇ ಸೌಧನ್ವನಾಸ್ಸುವರಾನಶಾನಾಸ್ಸ್ವಿಷ್ಟಿಂ ನೋ ಅಭಿ ವಸೀಯೋ ನಯಂತು ಸ್ವಾಹಾ ॥ ಸೌಧನ್ವನೇಭ್ಯ ಋಭುಭ್ಯ ಇದಮ್ । ಪ್ರಶಾಸ್ತಃ ಪ್ರಸುವೇತಿ ಸಂಪ್ರೇಷ್ಯತಿ । ಬ್ರಹ್ಮಾ – ತೂಷ್ಣೀಂ ಯಥೇತಂ ಪ್ರತಿನಿಷ್ಕ್ರಾಮತಿ । ಯಜಮಾನಃ – ಅಗ್ನಿನಾ ದೇವೇನೇತ್ಯಾದಿ ಜಾಗತಾನ್ ವಿಷ್ಣುಕ್ರಮಾನ್ ಕ್ರಾಮತಿ । ಸರ್ವೇಭಿರ್ದೇವೇಭಿಃ ಪೃತನಾಜಯಾಮ್ಯಾನುಷ್ಟುಭೇನ ಪಾಂಕ್ತೇನ ಛಂದಸೈಕವಿꣳಶೇನ ಸ್ತೋಮೇನ ವೈರಾಜೇನ ಸಾಮ್ನಾ ವಷಟ್ಕಾರೇಣ ವಜ್ರೇಣ ಸರ್ವಜಾನ್ ಭ್ರಾತೃವ್ಯಾನಧರಾನ್ಪಾದಯಾಮ್ಯವೈನಾನ್ಬಾಧೇ ಪ್ರತ್ಯೇನಾನ್ನುದೇಽಸ್ಮಿನ್ ಕ್ಷಯೇಽಸ್ಮಿನ್ ಭೂಮಿಲೋಕೇ ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮೋ ವಿಷ್ಣೋಃ ಕ್ರಮೇಣಾತ್ಯೇನಾನ್ ಕ್ರಾಮಾಮಿ । ಇಂದ್ರೇಣ ಸಯುಜೋ ವಯꣳ ಸಾಸಹ್ಯಾಮ ಪೃತಸ್ಯತಃ । ಘ್ನಂತೋ ವೃತ್ರಾಣ್ಯಪ್ರತಿ ॥ ಯತ್ತೇ ಅಗ್ನೇ ತೇಜಸ್ತೇನಾಹಂ ತೇಜಸ್ವೀ ಭೂಯಾಸಂ ಯತ್ತೇ ಅಗ್ನೇ ವರ್ಚಸ್ತೇನಾಹಂ ವರ್ಚಸ್ವೀ ಭೂಯಾಸಂ ಯತ್ತೇ ಅಗ್ನೇ ಹರಸ್ತೇನಾಹꣳ ಹರಸ್ವೀ ಭೂಯಾಸಮ್ ಆಹವನೀಯಂ ಯಜಮಾನ ಉಪತಿಷ್ಠತೇ । ಸಂತಿಷ್ಠತೇ ತೃತೀಯಸವನಂ ತೃತೀಯಸವನಮ್ ॥</p>
<p>॥ ಅಥ ಅವಭೃಥೇಷ್ಟಿಃ ॥</p>
<p>ಅಥ ಅವಭೃಥಸ್ಯ ತಂತ್ರಂ ಪ್ರಕ್ರಮಯತಿ । ಯಾ ಜಾತಾ ಓಷಧಯ ಇತ್ಯಾದಿ । ತೂಷ್ಣೀಂ ಪರಿಭೋಜಿನೀಮುಲಪರಾಜೀಂ ಚ । ನೇಧ್ಮಾಹರಣಮ್ । ವೇದಂ ಕೃತ್ವೋಪವೇಷಃ । ಅಲಂಕೃತ್ಯ ಪರಿಸ್ತೀರ್ಯ ಕರ್ಮಣೇ ವಾಮಿತ್ಯಾದಿ । ಪಾತ್ರಪ್ರಯೋಗಕಾಲೇ ಏಕಕಪಾಲಂ ಸ್ಫ್ಯಶ್ಚ ದ್ವಂದ್ವಮ್ । ಅಗ್ನಿಹೋತ್ರಹವಣ್ಯಾದಿ ಪುರತಃ ಪ್ರಾಶಿತ್ರೇಡಾಪ್ರಣೀತಾಯೋಕ್ತ್ರಾನ್ವಾಹಾರ್ಯಸ್ಥಾಲೀಪಿಷ್ಟಲೇಪವರ್ಜಮ್ । ಪವಿತ್ರಕರಣಾದಿ । ವರುಣಾಯ ಜುಷ್ಟಂ ನಿರ್ವಪಾಮಿ । ವರುಣ ಹವ್ಯꣳ ರಕ್ಷಸ್ವ । ವರುಣಾಯ ವೋ ಜುಷ್ಟಂ ಪ್ರೋಕ್ಷಾಮಿ । ವರುಣಾಯ ಜುಷ್ಟಮಧಿವಪಾಮಿ । ಪ್ರಥಮೇನ ಕಪಾಲಮಂತ್ರೇಣೈಕಕಪಾಲಮುಪಧಾಯ । ಭೃಗೂಣಾಮಂಗಿರಸಾಂ ತಪಸಾ ತಪ್ಯಸ್ವ ಕಪಾಲೇಽಂಗಾರಾನಧ್ಯೂಹ್ಯ । ವರುಣಾಯ ಜುಷ್ಟꣳ ಸಂವಪಾಮಿ । ಆಪ್ಯಲೇಪಂ ನಿನೀಯೇತ್ಯಂತಂ ಕೃತ್ವಾ । ಸದೋಹವಿರ್ಧಾನಯೋರ್ಮಧ್ಯೇ ಸ್ಫ್ಯಂ ತಿರ್ಯಂಚಂ ಸ್ತಬ್ಧ್ವಾ ಸಂಪ್ರೇಷ್ಯತಿ ಪ್ರೋಕ್ಷಣೀರಾಸಾದಯ ಸ್ರುವಂ ಚ ಸ್ರುಚಶ್ಚ ಸಂಮೃಡ್ಢ್ಯಾಜ್ಯೇನೋದೇ೩ಹಿ೧ । ನ ಪ್ರೋಕ್ಷಣೀನಾಮಭಿಪೂರಣಮ್ । ಉದಂಚಂ ಸ್ಫ್ಯಮಪೋಹ್ಯ ದಕ್ಷಿಣೇನ ಸ್ಫ್ಯಂ ಅಸಂಸ್ಪೃಷ್ಟಾಸ್ಸರ್ವಾನ್ನಿನೀಯ । ಶತಭೃಷ್ಟಿರಸಿ । ಸ್ರುಕ್ಸಂಮಾರ್ಜನಮ್ । ದಿವಃ ಶಿಲ್ಪಮ್ । ಅಗ್ನೇಗೃಹಪತೇ । ಪೂಷಾ ತೇ ಬಿಲಮ್ । ನ ಪ್ರೋಕ್ಷಣ್ಯುತ್ಪವನಮ್ । ನ ಚಾದ್ಭಿರಾಜ್ಯಮಾಜ್ಯೇನ । ಚತುರ್ಗೃಹೀತಾನ್ಯಾಜ್ಯಾನಿ ಪಂಚಾವತ್ತಿನಾಮಪಿ । ಅನನೂಯಾಜಪಕ್ಷೇ ಆದ್ಯೈಃ ಚತುರ್ಭಿರುಪಭೃತಿ । ಯದನೂಯಾಜೌ ಪಂಚಾನಾಂ ತ್ವಾ ದಿಶಾಂ, ಪಂಚಾನಾಂ ತ್ವಾ ಪಂಚಜನಾನಾಂ, ಚರೋಸ್ತ್ವಾ ಪಂಚಬಿಲಸ್ಯ, ಬ್ರಹ್ಮಣಸ್ತ್ವಾ ತೇಜಸೇ ಇತ್ಯೇತೈಶ್ಚತುರ್ಭಿರ್ಗೃಹ್ಣಾತಿ । ಸುಪ್ರಜಾಸ್ತ್ವಾಯೇತಿ ಚತುರ್ಧ್ರುವಾಯಾಮ್ । ಅಯಂ ಪ್ರಾಣಶ್ಚ । ಇದಮಹꣳ ಸೇನಾಯಾ ಇತ್ಯಾದಿ । ವರುಣಾಯ ಜುಷ್ಟಮಭಿಘಾರಯಾಮಿ । ಸ್ಯೋನಂ ತೇ । ದೇವಸ್ತ್ವಾ ಇತಿ ವಾರುಣಮಲಂಕೃತ್ಯೋ-ತ್ತರವೇದ್ಯಂಸೇ ತೂಷ್ಣೀಮಾಸಾದಯತಿ । ನ ಚ ಆಸನ್ನಾಭಿಮರ್ಶನಮ್ ।</p>
<p>ಔದುಂಬರ್ಯಾಃ ಉದ್ಧರಣಂ, ಅವಭೃಥ ಸಂಭಾರಾಣಾಂ ಸಂಭರಣಂ ಚ :-</p>
<p>ಅತ್ರ ಯಜಮಾನಃ ಔದುಂಬರೀಮುತ್ಖಿದತಿ ಉಪಸೃಜನ್ ಧರುಣಂ ಮಾತ್ರೇ ಮಾತರಾ ಧರುಣೋದಯನ್ನ್ । ಇಹ ಪುಷ್ಟಿಂ ಪುಷ್ಟಿಪತಿರ್ನಿಯಚ್ಛತು ರಾಯಸ್ಪೋಷಮಿಷಮೂರ್ಜಮಸ್ಮಾಸು ದೀಧರತ್ ತಾಮಧಿಷವಣಚರ್ಮಫಲಕೇ ಸರ್ವಾಣಿ ಚ ಸೋಮಲಿಪ್ತಾನಿ ಅಂತರಾ ಚಾತ್ವಾಲೋತ್ಕರಾವುತ್ತರೇ ವೇದ್ಯಂಸೇ ಔದುಂಬರ್ಯಾಮಾಸಂದ್ಯಾಂ ಸಾದಯತಿ । ಅನ್ಯತ್ರ ಚತಸೃಭ್ಯಃ ಸೋಮಸ್ಥಾಲೀಭ್ಯಃ ।</p>
<p>ಕೃಷ್ಣಾಜಿನಸ್ಯ ಉತ್ಸರ್ಜನಂ, ಅವಭೃಥಯಜುಷಾಂ ಹೋಮಶ್ಚ :-</p>
<p>ಅವ ತೇ ಹೇಡೋ ವರುಣ ನಮೋಭಿರವ ಯಜ್ಞೇಭಿರೀಮಹೇ ಹವಿರ್ಭಿಃ । ಕ್ಷಯನ್ನಸ್ಮಭ್ಯಮಸುರ-ಪ್ರಚೇತೋ ರಾಜನ್ನೇನಾꣳಸಿ ಶಿಶ್ರಥಃ ಕೃತಾನಿ ಇತಿ ಯಜಮಾನಶ್ಚಾತ್ವಾಲೇ ಕೃಷ್ಣಾಜಿನಂ ಪ್ರಾಸ್ಯತಿ । ಪುನರ್ವೈನೇನ ದೀಕ್ಷೇತ ವಸೀತ ವೈನದ್ಭ್ರಸ್ತಾಂ ವೈನತ್ಸ್ರುಚಾಮವಧಾನಾರ್ಥಾಂ ಕಾರಯೇದ್ಧವಿರವಹನನಾರ್ಥಂ ವಾ ಸ್ಯಾತ್ । ಅವಭೃಥಾದುದೇತ್ಯ ಪುತ್ರಾಯ ಬ್ರಹ್ಮಚಾರಿಣೇ ವಾ ದದ್ಯಾದಿತ್ಯೇಕೇ । ಆಯುರ್ದಾ ಅಗ್ನೇ ಹವಿಷೋ ಜುಷಾಣೋ ಘೃತಪ್ರತೀಕೋ ಘೃತಯೋನಿರೇಧಿ । ಘೃತಂ ಪೀತ್ವಾ ಮಧು ಚಾರು ಗವ್ಯಂ ಪಿತೇವ ಪುತ್ರಮಭಿ ರಕ್ಷತಾದಿಮಗ್ಗ್ ಸ್ವಾಹಾ ॥ ಆಯುರ್ದೇಽಗ್ನಯ ಇದಮ್ । ಅವಭೃಥ ನಿಚಂಕುಣ ನಿ ಚೇರುರಸಿ ನಿಚಂಕುಣಾವದೇವೈರ್ದೇವಕೃತಮೇನೋಽಯಾಡವ ಮರ್ತ್ಯೈರ್ಮರ್ತ್ಯಕೃತಮುರೋರಾನೋ ದೇವ ರಿಷಸ್ಪಾಹಿ ಸ್ವಾಹಾ ॥ ಅವಭೃಥಾಯೇದಮ್ । ನಮೋ ರುದ್ರಾಯ ವಾಸ್ತೋಷ್ಪತಯೇ । ಆಯನೇ ವಿದ್ರವಣೇ । ಉದ್ಯಾನೇ ಯತ್ಪರಾಯಣೇ । ಅವರ್ತನೇ ವಿವರ್ತನೇ । ಯೋ ಗೋಪಾಯತಿ ತꣳ ಹುವೇ ಸ್ವಾಹಾ ॥ ರುದ್ರಾಯ ವಾಸ್ತೋಷ್ಪತಯ ಇದಮ್ । ಅವಭೃಥಮವೈಷ್ಯನ್ ಜುಹುಯಾತ್ । ಸ್ರುವೇಣ ಹೋಮಃ । ಯಸ್ಮಿನ್ನಗ್ನೌ ಹವಿಶ್ಶ್ರಪಣಂ ತಸ್ಮಿನ್ನೇವ ಹೋಮಃ ।</p>
<p>ಅವಭೃಥಾರ್ಥಂ ಗಮನಮ್ :-</p>
<p>ಉರುꣳ ಹಿ ರಾಜಾ ವರುಣಶ್ಚಕಾರ ಸೂರ್ಯಾಯ ಪನ್ಥಾಮನ್ವೇತ ವಾ ಉ । ಅಪದೇ ಪಾದಾ ಪ್ರತಿ ಧಾತವೇಕರುತಾಪವಕ್ತಾ ಹೃದಯಾವಿಧಶ್ಚಿತ್ ಸರ್ವೇ ಸಹಪತ್ನೀಕಾಃ ಹವಿರಾಜ್ಯಾನಿ ಋಜೀಷಂ ದಧ್ಯೌದುಂಬರಶಾಖಾಂ ಚ ಗೃಹೀತ್ವಾ ವೇದ್ಯಾ ಅಭಿಪ್ರಯಾಂತೋ ವದಂತಿ । ತತಃ ಸಂಪ್ರೇಷ್ಯತಿ ಪ್ರಸ್ತೋತಃ ಸಾಮ ಗಾಯ । ಬ್ರಹ್ಮಾ ಅಭೃಥಾರ್ಥಂ ಗಚ್ಛತಾಂ ದಕ್ಷಿಣತೋ ಗಚ್ಛತಿ । ಸರ್ವೇ ಸಹಪತ್ನೀಕಾಸ್ತ್ರಿಸ್ಸಾಮ್ನೋ ನಿಧನಮುಪಯಂತಿ । ಅರ್ಧಾದ್ವೇ ದ್ವಿತೀಯಮ್ । ಅವಭೃಥದೇಶಂ ಪ್ರಾಪ್ಯ ತೃತೀಯಮ್ । ಶತಂ ತೇ ರಾಜನ್ ಭಿಷಜಸ್ಸಹಸ್ರಮುರ್ವೀ ಗಂಭೀರಾ ಸುಮತಿಷ್ಟೇ ಅಸ್ತು । ಬಾಧಸ್ವ ದ್ವೇಷೋ ನಿರ್​ಋತಿಂ ಪರಾಚೈಃ ಕೃತಂ ಚಿದೇನಃ ಪ್ರಮುಮುಗ್ಧ್ಯಸ್ಮತ್ ಅಪೋ ದೃಷ್ಟ್ವಾ ಯಜಮಾನೋ ಜಪತಿ । ಅಧ್ವರ್ಯುಃ - ಸೂರ್ಯೋ ವಃ ಪುರಸ್ತಾತ್ತ್ಪಾತು ಕಸ್ಯಾಶ್ಚಿದಭಿಶಸ್ತ್ಯಾಃ ಅಪೋಽಭಿಮಂತ್ರಯತೇ । ಯಜಮಾನಃ - ಯುನಜ್ಮಿ ವೋ ಬ್ರಹ್ಮಣಾ ದೈವ್ಯೇನ ಹವ್ಯಾಯಾಸ್ಮೈ ವೋಢವ ಆಪಃ । ಇನ್ಧಾನಾ ವಸ್ಸುಪ್ರಜಸಸ್ಸುವೀರಾ ಜೋಗ್ಜೀವೇಮ ಬಲಿಹೃತೋ ವಯಂ ವಃ । ಯನ್ಮ ಆಪೋ ಅಸ್ಯ ಯಜ್ಞಸ್ಯ ರಿಷ್ಯಾದ್ಯದ್ವಾ ಸ್ಕಂದಾದಾಜ್ಯಸ್ಯೋತ ವಿಷ್ಣವಃ ॥ ತೇನ ಹನ್ಮಿ ಸಪತ್ನಂ ದುರ್ಮರಾಯುಮೈನಂ ದಧಾಮಿ ನಿರ್​ಋತ್ಯಾ ಉಪಸ್ಥೇ ॥ ತೇಜಿಷ್ಠಾ ವಸ್ತಪನಾ ಯಾ ಚ ರೋಚನಾ ಪ್ರತ್ಯೋಷಂತೀಸ್ತನುವೋ ಯಾ ವ ಆಪಃ । ತಾಭಿರ್ವರ್ಮಾಣ್ಯಭಿತೋ ವ್ಯಯಧ್ವಂ ಮಾ ವೋ ದಭನ್, ಯಜ್ಞಹನಃ ಪಿಶಾಚಾಃ ಅಭಿಮನ್ತ್ರಯತೇ । ಅಭಿಷ್ಠಿತೋ ವರುಣಸ್ಯ ಪಾಶಃ ಉದಕಾಂತಮಭಿತಿಷ್ಠಂತೇ । ಅಪಃ ಪ್ರಗಾಹ್ಯ ತಿಷ್ಠಂತೋಽವಭೃಥೇನ ಚರಂತಿ । ತೃಣಂ ಪ್ರಹೃತ್ಯ ಸ್ರೌವಮಾಘಾರಯತಿ । ಯದಿ ವಾ ಪುರಾ ತೃಣಂ ಸ್ಯಾತ್ತಸ್ಮಿನ್ ಜುಹುಯಾತ್ । ಆ ಪ್ಯಾಯತಾಮ್ । ಅಗ್ನೀದಪಸ್ತ್ರಿಸ್ಸಂಮೃಡ್ಢಿ ಇತಿ ಸಂಪ್ರೇಷ್ಯತಿ । ಆಗ್ನೀಧ್ರಃ – ಆಪೋ ವಾಜಜಿತೋ ವಾಜಂ ವಸ್ಸರಿಷ್ಯಂತೀರ್ವಾಜಂ ಜೇಷ್ಯಂತೀರ್ವಾಜಿನೀರ್ವಾಜಜಿತೋ ವಾಜಜಿತ್ಯಾಯೈ ಸಂಮಾರ್ಜ್ಮ್ಯಪೋ ಅನ್ನಾದಾ ಅನ್ನಾದ್ಯಾಯ ಅಪಃ ಪ್ರಾಂಚಂ ತ್ರಿಸ್ಸಂಮಾರ್ಷ್ಟಿ । ಭುವನಮಸಿ ವಿಪ್ರಥಸ್ವಾಪೋ ಯಷ್ಟ್ರ್ಯ ಇದಂ ನಮಃ । ಜುಹ್ವೇಹೀತ್ಯಾದಿ । ನಾಗ್ನಾವಿಷ್ಣೂ । ಅಗ್ನೇರನೀಕಮಪ ಆವಿವೇಶ । ಅಪಾನ್ನಪಾತ್ ಪ್ರತಿರಕ್ಷನ್ನಸುರ್ಯಂ ದಮೇದಮೇ ಸಮಿಧಂ ಯಕ್ಷ್ಯಗ್ನೇ । ಪ್ರತಿ ತೇ ಜಿಹ್ವಾಮುಚ್ಚರಣ್ಯೇತ್ ಸ್ವಾಹಾ । ಸ್ರುಚ್ಯಮಾಘಾರಯತಿ । ವಾಗಸ್ಯಾಗ್ನೇಯೀ ಸಪತ್ನಕ್ಷಯಣೀ ಇತ್ಯನುಮಂತ್ರಯತೇ । ಅಗ್ನಯ ಇದಮ್ । ಲುಪ್ಯತೇ ಪ್ರವರಃ । ಘೃತವತಿ ಶಬ್ದ ಇತ್ಯಾದಿ । ತ್ರೀನ್ ಪ್ರಯಾಜಾನಿಷ್ಟಾ ಔಪಭೃತಂ ಸರ್ವಮಾನಯತಿ । ಅನೂಯಾಜಪಕ್ಷೇ ಅರ್ಧಮಾನಯತಿ । ಪಂಚಮಮೇವ ಇಷ್ಟ್ವಾ೧ ಶೇಷೇಣ ಧ್ರುವಾಮಭಿಘಾರ್ಯ ವಾರುಣಮಭಿಘಾರಯತಿ । ನೋಪಭೃತಂ ಅನನೂಯಾಜಪಕ್ಷೇ । ಅನೂಯಾಜಪಕ್ಷೇ ಉಪಭೃತಮಂತತಃ । ಆಜ್ಯಭಾಗಾವಿಷ್ಟ್ವಾ । ವರುಣಾಯಾನುಬ್ರೂ೩ಹಿ । ವರುಣಂ ಯಜ । ವರುಣಾಯೇದಮ್ । ವರುಣಸ್ಯಾಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ನಾರಿಷ್ಠಾನ್ ಹುತ್ವಾ । ಜುಹ್ವಾಮುಪಸ್ತೀರ್ಯ ಕೃತ್ಸ್ನಂ ಪುರೋಡಾಶಮವದಾಯ ದ್ವಿರಭಿಘಾರ್ಯ ಸ್ವಿಷ್ಟಕೃತೌ ಧ್ರೌವ ಸಮಾಪ್ತಿಃ ಅಗ್ನೀವರುಣಾಭ್ಯಾಮನುಬ್ರೂ೩ಹಿ । ಅಗ್ನೀವರುಣೌ ಯಜ । ಅಗ್ನೀವರುಣಾಭ್ಯಾಮಿದಮ್ । ಅಗ್ನೀವರುಣಯೋರಹಂ ದೇವಯಜ್ಯಯಾಯುಷ್ಮಾನ್ ಯಜ್ಞೇನ ಪ್ರತಿಷ್ಠಾಂ ಗಮೇಯಮ್ । ಅಗ್ನೀವರುಣೌ ಸ್ವಿಷ್ಟಕೃದರ್ಥೇ ಯಜತಿ । ಅನನೂಯಾಜಪಕ್ಷೇ ನೋತ್ತರಂ ಕ್ರಿಯತೇ । ಅತ್ರೈವೇಷ್ಟಿಸಮಾಪ್ತಿಃ । ಅನೂಯಾಜಪಕ್ಷೇ ಅಗ್ನೀದಪಸ್ಸಕೃತ್ ಸಂಮೃಡ್ಢೀತಿ ಸಂಪ್ರೇಷ್ಯತಿ । ಆಗ್ನೀಧ್ರಃ – ಆಪೋ ವಾಜಜಿತೋ ವಾಜಂ ವಸ್ಸಸ್ರುಷೀರ್ವಾಜಂ ಜಿಗ್ಯುಷೀರ್ವಾಜಿನೀರ್ವಾಜಜಿತೋ ವಾಜಜಿತ್ಯಾಯೈ ಸಂ ಮಾರ್ಜ್ಮ್ಯಪೋ ಅನ್ನಾದಾ ಅನ್ನಾದ್ಯಾಯ ಸಕೃದಪಸ್ಸ್ಫ್ಯೇನೈವ ಸಂಮಾರ್ಷ್ಟಿ । ಔಪಭೃತಂ ಜುಹ್ವಾಮಾನೀಯ । ಅಪಬರ್ಹಿಷಾವನೂಯಾಜೌ ಯಜತಿ । ದೇವೌ ಯಜೇತಿ ಪ್ರಥಮꣳ ಸಂಪ್ರೇಷ್ಯತಿ । ಯಜೇತ್ಯುತ್ತರಮ್ । ಅತ್ರ ಇಷ್ಟಿಸ್ಸಮಾಪ್ಯತೇ ।</p>
<p>ದ್ರಪ್ಸವತೀಭಿಃ ಋಜೀಷಪ್ರೋಕ್ಷಣಮ್ :-</p>
<p>ಯತ್ತೇ ಗ್ರಾವ್ಣ್ಣಾ ಚಿಚ್ಛಿದುಸ್ಸೋಮ ರಾಜನ್ । ಪ್ರಿಯಾಣ್ಯಂಗಾನಿ ಸ್ವಧಿತಾ ಪರೂꣳಷಿ । ತತ್ಸಂಧತ್ಸ್ವಾಜ್ಯೇನೋತ ವರ್ಧಯಸ್ವ । ಅನಾಗಸೋ ಅಧಮಿತ್ಸಂ ಕ್ಷಯೇಮ । ಯತ್ತೇ ಗ್ರಾವಾ ಬಾಹುಚ್ಯುತೋ ಅಚುಚ್ಯವುಃ । ನರೋ ಯತ್ತೇ ದುದುಹುರ್ದಕ್ಷಿಣೇನ । ತತ್ತ ಆಪ್ಯಾಯತಾಂ ತತ್ತೇ । ನಿಷ್ಟ್ಯಾಯತಾಂ ದೇವ ಸೋಮ । ಯತ್ತೇ ತ್ವಚಂ ಬಿಭಿದುರ್ಯಚ್ಚ ಯೋನಿಮ್ । ಯದಾಸ್ಥಾನಾತ್ಪ್ರಚ್ಯುತೋ ವೇನಸಿ ತ್ಮನಾ । ತ್ವಯಾ ತತ್ಸೋಮ ಗುಪ್ತಮಸ್ತು ನಃ । ಸಾ ನಸ್ಸಂಧಾಸತ್ಪರಮೇ ವ್ಯೋಮನ್ । ಅಹಾಚ್ಛರೀರಂ ಪಯಸಾ ಸಮೇತ್ಯ । ಅನ್ಯೋನ್ಯೋ ಭವತಿ ವರ್ಣೋ ಅಸ್ಯ । ತಸ್ಮಿನ್ ವಯಮುಪಹೂತಾಸ್ತವ ಸ್ಮಃ । ಆ ನೋ ಭಜ ಸದಸಿ ವಿಶ್ವರೂಪೇ । ನೃಚಕ್ಷಾಸ್ಸೋಮ ಉತ ಶುಶ್ರುಗಸ್ತು । ಮಾ ನೋ ವಿ ಹಾಸೀದ್ಗಿರ ಆವೃಣಾನಃ । ಅನಾಗಾಸ್ತನುವೋ ವಾವೃಧಾನಃ । ಆ ನೋ ರೂಪಂ ವಹತು ಜಾಯಮಾನಃ । ಉಪ ಕ್ಷರಂತಿ ಜುಹ್ವೋ ಘೃತೇನ । ಪ್ರಿಯಾಣ್ಯಂಗಾನಿ ತವ ವರ್ಧಯಂತೀಃ । ತಸ್ಮೈ ತೇ ಸೋಮ ನಮ ಇದ್ವಷಟ್ಚ । ಉಪ ಮಾ ರಾಜನ್ತ್ಸುಕೃತೇ ಹ್ವಯಸ್ವ । ಸಂ ಪ್ರಾಣಾಪಾನಾ-ಭ್ಯಾꣳ ಸಮು ಚಕ್ಷುಷಾ ತ್ವಮ್ । ಸಗ್ಗ್ ಶ್ರೋತ್ರೇಣ ಗಚ್ಛಸ್ವ ಸೋಮರಾಜನ್ । ಯತ್ತ ಆಸ್ಥಿತꣳ ಶಮು ತತ್ತೇ ಅಸ್ತು । ಜಾನೀತಾನ್ನಸ್ಸಂಗಮನೇ ಪಥೀನಾಮ್ । ಏತಂ ಜಾನೀತಾತ್ಪರಮೇ ವ್ಯೋಮನ್ನ್ । ವೃಕಾಸ್ಸಧಸ್ಥಾ ವಿದರೂಪಮಸ್ಯ । ಯದಾಗಚ್ಛಾತ್ಪಥಿಭಿರ್ದೇವಯಾನೈಃ । ಇಷ್ಟಾಪೂರ್ತೇ ಕೃಣುತಾದಾವಿರಸ್ಮೈ । ಅರಿಷ್ಟೋ ರಾಜನ್ನಗದಃ ಪರೇಹಿ । ನಮಸ್ತೇ ಅಸ್ತು ಚಕ್ಷಸೇ ರಘೂಯತೇ । ನಾಕಮಾರೋಹ ಸಹ ಯಜಮಾನೇನ । ಸೂರ್ಯಂ ಗಚ್ಛತಾತ್ಪರಮೇ ವ್ಯೋಮನ್ನ್ । ಅಭೂದ್ದೇವಸ್ಸವಿತಾ ವಂದ್ಯೋಽನು ನಃ । ಇದಾನೀಮಹ್ನ ಉಪವಾಚ್ಯೋ ನೃಭಿಃ । ವಿ ಯೋ ರತ್ನಾ ಭಜತಿ ಮಾನವೇಭ್ಯಃ । ಶ್ರೇಷ್ಠಂ ನೋ ಅತ್ರ ದ್ರವಿಣಂ ಯಥಾ ದಧತ್ । ಉಪ ನೋ ಮಿತ್ರಾವರುಣಾವಿಹಾವತಮ್ । ಅನ್ವಾ-ದೀಧ್ಯಾಥಾಮಿಹ ನಸ್ಸಖಾಯಾ । ಆದಿತ್ಯಾನಾಂ ಪ್ರಸಿತಿರ್ಹೇತಿಃ । ಉಗ್ರಾ ಶತಾಪಾಷ್ಠಾ ಘವಿಷಾ ಪರಿಣೋ ವೃಣಕ್ತು । ಆ ಪ್ಯಾಯಸ್ವ ಸಮೇತು ತೇ ವಿಶ್ವತಸ್ಸೋಮ ವೃಷ್ಣಿಯಮ್ । ಭವಾ ವಾಜಸ್ಯ ಸಂಗಥೇ । ಸಂ ತೇ ಪಯಾꣳಸಿ ಸಮು ಯಂತು ವಾಜಾಸ್ಸಂ ವೃಷ್ಣಿಯಾನ್ಯಭಿಮಾತಿಷಾಹಃ । ಆ ಪ್ಯಾಯಮಾನೋ ಅಮೃತಾಯ ಸೋಮ ದಿವಿಶ್ರವಾಗ್ಸ್ಯುತ್ತಮಾ ನಿಧಿಷ್ವ ಸೌಮೀಭಿರ್ದ್ರಪ್ಸವತೀಭಿಃ ಪಂಚಭಿಸ್ಸಪ್ತಭಿ-ಸ್ತ್ರಯೋದಶಭಿರ್ವಾ ದಧ್ನೌದುಂಬರಶಾಖಾಯಾ ಋಜೀಷಂ ಪ್ರೋಕ್ಷತಿ । ಪ್ರಹೃತ್ಯ ವಾಭಿಜುಹುಯಾತ್ ।</p>
<p>ಋಜೀಷಸ್ಯ ಸೋಮಲಿಪ್ತ ಪಾತ್ರಾಣಾಂ ಚ ಅಪ್ಸು ಕ್ಷೇಪಣಮ್ :-</p>
<p>ಋಜೀಷಸ್ಯ ಸ್ರುಚಂ ಪೂರಯಿತ್ವಾ ಅಪ್ಸೂಪಮಾರಯತಿ । ಸಮುದ್ರೇ ತೇ ಹೃದಯಮಪ್ಸ್ವಂತಸ್ಸಂ ತ್ವಾ ವಿಶಂತ್ವೋಷಧೀರುತಾಪೋ ಯಜ್ಞಸ್ಯ ತ್ವಾ ಯಜ್ಞಪತೇ ಹವಿರ್ಭಿಃ । ಸೂಕ್ತವಾಕೇ ನಮೋವಾಕೇ ವಿಧೇಮ ತತೋ ಯೋ ಭಿಂದುರುತ್ಪ್ಲವತೇ ತಮುಪಸ್ಪೃಶೇತ್ ಭಕ್ಷಯೇದ್ವಾ । ಅಪ್ಸು ಧೌತಸ್ಯ ಸೋಮ ದೇವ ತೇ ನೃಭಿಸ್ಸುತಸ್ಯೇಷ್ಟಯಜುಷಸ್ತುತಸ್ತೋಮಸ್ಯ ಶಸ್ತೋಕ್ಥಸ್ಯ ಯೋ ಭಕ್ಷೋ ಅಶ್ವಸನಿರ್ಯೋ ಗೋಸನಿಸ್ತಸ್ಯ ತೇ ಪಿತೃಭಿರ್ಭಕ್ಷಂಕೃತಸ್ಯೋಪಹೂತಸ್ಯೋಪಹೂತೋ ಭಕ್ಷಯಾಮಿ ಇತಿ । ಸಮುದ್ರಂ ವಃ ಪ್ರಹಿಣೋಮಿ ಸ್ವಾಂ ಯೋನಿಮಪಿ ಗಚ್ಛತ । ಅಚ್ಛಿದ್ರಃ ಪ್ರಜಯಾ ಭೂಯಾಸಂ ಮಾ ಪರಾಸೇಚಿ ಮತ್ಪಯಃ ಸರ್ವಾಣಿ ಚ ಸೋಮಲಿಪ್ತಾನ್ಯವಭೃಥೇ ಪ್ರವಿಧ್ಯತಿ ।</p>
<p>ಯೋಕ್ತ್ರಮೇಖಾಲಯೋಃ ವಿಸರ್ಜನಂ, ಸ್ನಾನಂ ಚ :-</p>
<p>ವಿಚೃತ್ತೋ ವರುಣಸ್ಯ ಪಾಶಃ ಯಜಮಾನೋ ಮೇಖಲಾಂ ವಿ ಸೃಜತೇ । ಇಮಂ ವಿಷ್ಯಾಮಿ ವರುಣಸ್ಯ ಪಾಶಂ ಯಮಬಧ್ನೀತ ಸವಿತಾ ಸುಕೇತಃ । ಧಾತುಶ್ಚ ಯೋನೌ ಸುಕೃತಸ್ಯ ಲೋಕೇ ಸ್ಯೋನಂ ಮೇ ಸಹ ಪತ್ಯಾ ಕರೋಮಿ ಪತ್ನೀ ಯೋಕ್ತ್ರಂ ವಿ ಸೃಜತೇ । ಅತ್ರ ಯೋಕ್ತ್ರಮೇಖಲೇ ವಾಸಸೀ ಜಾಲಂ ಕೃಷ್ಣಾಜಿನಂ ಚಾವಭೃಥೇ ಪ್ರವಿಧ್ಯ । ದೇವೀರಾಪ ಏಷ ವೋ ಗರ್ಭಸ್ತಂ ವಃ ಸುಪ್ರೀತꣳ ಸುಭೃತಮಕರ್ಮ ದೇವೇಷು ನಃ ಸುಕೃತೋ ಬ್ರೂತಾತ್ ಅವಭೃಥಂ ಯಜಮಾನೋಽಭಿಮಂತ್ರ್ಯ । ಸುಮಿತ್ರಾ ನ ಆಪ ಓಷಧಯಃ ಸಂತು ದುರ್ಮಿತ್ರಾಸ್ತಸ್ಮೈ ಭೂಯಾಸುರ್ಯೋಽಸ್ಮಾನ್ ದ್ವೇಷ್ಟಿ ಯಂ ಚ ವಯಂ ದ್ವಿಷ್ಮಃ ಅಪಃ ಪ್ರಗಾಹ್ಯ ಸಶಿರಸ್ಕಾವನುಪಮಕ್ಷಂತೌ ಸ್ನಾತಃ ಪತ್ನೀ ಯಜಮಾನಶ್ಚ । ಅನ್ಯೋನ್ಯಸ್ಯ ಪೃಷ್ಠೇ ಪ್ರಧಾವತಃ । ಉಭಾವಾಚಮ್ಯ ಯದ್ದಿದೀಕ್ಷೇ ಮನಸಾ ಯಚ್ಚ ವಾಚಾ ಯದ್ವಾ ಪ್ರಾಣೈಶ್ಚಕ್ಷುಷಾ ಯಚ್ಚ ಶ್ರೋತ್ರೇಣ । ಯದ್ರೇತಸಾ ಮಿಥುನೇನಾಪ್ಯಾತ್ಮನಾದ್ಭ್ಯೋ ಲೋಕಾ ದಧಿರೇ ತೇಜ ಇಂದ್ರಿಯಮ್ । ಶುಕ್ರಾ ದೀಕ್ಷಾಯೈ ತಪಸೋ ವಿಮೋಚನೀರಾಪೋ ವಿಮೋಕ್ತ್ರೀರ್ಮಯಿ ತೇಜ ಇಂದ್ರಿಯಮ್ ॥ ಯದೃಚಾ ಸಾಮ್ನಾ ಯಜುಷಾ ಪಶೂನಾಂ ಚರ್ಮನ್ ಹವಿಷಾ ದಿದೀಕ್ಷೇ । ಯಚ್ಛಂದೋಭಿರೋಷಧೀಭಿರ್ವನಸ್ಪತಾವದ್ಭ್ಯೋ ಲೋಕಾ ದಧಿರೇ ತೇಜ ಇಂದ್ರಿಯಮ್ । ಶುಕ್ರಾ ದೀಕ್ಷಾಯೈ ತಪಸೋ ವಿಮೋಚನೀರಾಪೋ ವಿಮೋಕ್ತ್ರೀರ್ಮಯಿ ತೇಜ ಇಂದ್ರಿಯಮ್ ॥ ಯೇನ ಬ್ರಹ್ಮ ಯೇನ ಕ್ಷತ್ರಂ ಯೇನೇಂದ್ರಾಗ್ನೀ ಪ್ರಜಾಪತಿಸ್ಸೋಮೋ ವರುಣೋ ಯೇನ ರಾಜಾ । ವಿಶ್ವೇ ದೇವಾ ಋಷಯೋ ಯೇನ ಪ್ರಾಣಾ ಅದ್ಭ್ಯೋ ಲೋಕಾ ದಧಿರೇ ತೇಜ ಇಂದ್ರಿಯಮ್ । ಶುಕ್ರಾ ದೀಕ್ಷಾಯೈ ತಪಸೋ ವಿಮೋಚನೀರಾಪೋ ವಿಮೋಕ್ತ್ರೀರ್ಮಯಿ ತೇಜ ಇಂದ್ರಿಯಮ್ ॥ ತ್ರಿರಂಜಲಿನಾ ವಿಷಿಚ್ಯ । ಸರ್ವಮಂತ್ರಾಂತೇಽಭಿಷೇಕಂ ಕುರುತಃ ಪತ್ನೀಯಜಮಾನಶ್ಚ, ದ್ವಿಸ್ತೂಷ್ಣೀಮ್ । ಉಪದೇಶಸ್ತು ಪ್ರತಿಮಂತ್ರಮ್ । ಉನ್ನೇತರ್ವಸೀಯೋ ನ ಉನ್ನಯಾಭ್ಯುದಿತ್ತೇ ವಸುವಿತ್ತಮಾ ಗಿರಸ್ಸ್ತೋಮಾಸ ಈರತೇ । ಸತ್ರಾಜಿತೋ ಧನಸಾ ಅಕ್ಷಿತೋತಯೋ ವಾಜಯಂತೋ ರಥಾ ಇವ । ಕಣ್ವಾ ಇವ ಭೃಗವಸ್ಸೂರ್ಯಾ ಇವ ವಿಶ್ವಮಿದ್ಧೀತಮಾನಶುಃ ಐಕಶ್ರುತ್ಯಾ ಯಜಮಾನಃ ಸಂಪ್ರೇಷ್ಯತಿ । ಉದೇತ ಪ್ರಜಾಮಾಯುರ್ವರ್ಚೋ ದಧಾನಾ ಅಧಸ್ಸ್ಯಾಮಸುರಭಯೋ ಗೃಹೇಷು । ಗಾಯತ್ರೀ ಛಂದಾಗ್ಗ್ಸ್ಯನು ಸꣳರಭಂತಾಮಸ್ಮಾನ್ರಾಯ ಉತ ಯಜ್ಞಾಸ್ಸಚಂತಾꣳ ಸುಪ್ರೀತಸ್ಸುವರಪ ಆವಿವೇಶ ಯಜಮಾನಂ ಪುರಸ್ಕೃತ್ಯ ಉನ್ನೇತಾ ತೀರೇ ಸರ್ವಾನಾನಯತಿ । ಅಹತೇ ವಸಾನೌ ತೀರಮಾಗಚ್ಛತಃ । ಸೋಮೋಷ್ಣೀಷಂ ದ್ವಿಗುಣಂ ಯಜಮಾನಃ ಪರಿಧತ್ತೇ । ಸೋಮೋಪನಹನಂ ಪತ್ನೀ । ಸೋಮಪರಿಶ್ರಿಯಣಂ ವಾ । ತೇ ಉದವಸಾನೀಯಾಯಾಮಧ್ವರ್ಯವೇ ದತ್ತಃ । ಉದ್ವಯಂ ತಮಸಸ್ಪರಿ ಪಶ್ಯಂತೋ ಜ್ಯೋತಿರುತ್ತಮಮ್ । ದೇವಂ ದೇವತ್ರಾ ಸೂರ್ಯಮಗನ್ಮ ಜ್ಯೋತಿರುತ್ತಮಮ್ ಇತ್ಯಾದಿತ್ಯಮುಪಸ್ಥಾಯ । ಪ್ರತಿಯುತೋ ವರುಣಸ್ಯ ಪಾಶಃ ಪ್ರತ್ಯಸ್ತೋ ವರುಣಸ್ಯ ಪಾಶಃ ಉದಕಾಂತಂ ಪ್ರತ್ಯಸಿತ್ವಾ । ಪುನರಪ್ಸು ಪ್ರವಿಶ್ಯ । ಸಮಿತ್ಪಾಣಯಃ ಉನ್ನೇತಾರಂ ಪುರಸ್ಕೃತ್ಯ ಅಪ್ರತೀಕ್ಷಮಾಯಂತಿ । ಅಪಾಮ ಸೋಮಮಮೃತಾ ಅಭೂಮಾದರ್ಶ್ಮ ಜ್ಯೋತಿರವಿದಾಮ ದೇವಾನ್ । ಕಿಮಸ್ಮಾನ್ ಕೃಣವದರಾತಿಃ ಕಿಮು ಧೂರ್ತಿರಮೃತಮರ್ತ್ಯಸ್ಯ ಮಹೀಯಾಂ ವದಂತಃ । ಯಾನ್ಯಪಾಮಿತ್ಯಾನ್ಯಪ್ರತೀತ್ತಾನ್ಯಸ್ಮಿ ಯಮಸ್ಯ ಬಲಿನಾ ಚರಾಮಿ । ಇಹೈವ ಸಂತಃ ಪ್ರತಿ ತದ್ಯಾತಯಾಮೋ ಜೀವಾ ಜೀವೇಭ್ಯೋ ನಿಹರಾಮ ಏನತ್ ॥ ಅನೃಣಾ ಅಸ್ಮಿನ್ನನೃಣಾಃ ಪರಸ್ಮಿಗ್ಗ್- ಸ್ತೃತೀಯೇ ಲೋಕೇ ಅನೃಣಾಸ್ಸ್ಯಾಮ । ಯೇ ದೇವಯಾನಾ ಉತ ಪಿತೃಯಾಣಾಸ್ಸರ್ವಾನ್ಪಥೋ ಅನೃಣಾ ಆ ಕ್ಷೀಯೇಮ ಇತ್ಯಂತಮ್ । ಸರ್ವೇ ದೇವಯಜನಂ ಪ್ರಾಪ್ಯ ಪಾದೌ ಪ್ರಕ್ಷಾಲ್ಯ ಆಚಮ್ಯ । ಏಧೋಽಸ್ಯೇಧಿಷೀಮಹಿ । ಸಮಿದಸಿ । ತೇಜೋಽಸಿ ತೇಜೋ ಮಯಿ ಧೇಹಿ ಆಹವನೀಯೇ ತಿಸ್ರಸ್ಸಮಿಧ ಆಧಾಯ । ಅಪೋ ಅನ್ವಚಾರಿಷꣳ ರಸೇನ ಸಮಸೃಕ್ಷ್ಮಹಿ । ಪಯಸ್ವಾꣳ ಅಗ್ನ ಆಗಮಂ ತಂ ಮಾ ಸꣳಸೃಜ ವರ್ಚಸಾ ಇತ್ಯುಪತಿಷ್ಠಂತೇ ।</p>
<p>॥ ಉದಯನೀಯೇಷ್ಟಿಃ ॥</p>
<p>ಉದಯನೀಯಾಯಾಸ್ತಂತ್ರಂ ಪ್ರಕ್ರಮಯತಿ । ಪ್ರಾಯಣೀಯಾವದುದಯನೀಯಾ । ತಸ್ಯಾಮೇವ ಸ್ಥಾಲ್ಯಾಮ-ನಿಷ್ಕಸಿತಾಯಾಂ ಶ್ರಪಯತಿ । ತದ್ಬರ್ಹಿಸ್ತನ್ಮೇಕ್ಷಣಮ್ । ಶಾಲಾಮುಖೀಯೇ ಪ್ರಚರಂತಿ । ಉತ್ತರೇಣ ಗಾರ್ಹಪತ್ಯ-ಮಿತ್ಯಾದಿ । ಪ್ರಸ್ತರಮೇವಾಹರೇತ್ । ಅಲುಭಿತಾ ಯೋನಿಃ ಇತಿ ಪೂರ್ವಸ್ಮಿನ್ ಬರ್ಹಿಷಿ ನಿದಧಾತಿ । ಇಂದ್ರಾಣ್ಯೈ ಸನ್ನಹನಮ್ ಇತ್ಯಾದಿ ಬರ್ಹಿರಸಿ ದೇವಂಗಮಮ್ ಇತ್ಯಂತಮ್ । ಅತ್ರ ವ್ರತಪ್ರವೇಶಃ । ಯಾ ಜಾತಾ ಇತ್ಯಾದಿ । ಪಾತ್ರಪ್ರಯೋಗಕಾಲೇ ಪ್ರಾಯಣೀಯಾಸ್ಥಾಲೀ ಸ್ಫ್ಯಶ್ಚ ದ್ವಂದ್ವಮ್ । ಅಗ್ನಿಹೋತ್ರಹವಣ್ಯಾದಿ । ಶಮ್ಯಾದೃಷದುಪಲಪ್ರಣೀತಾನ್ವಾಹಾರ್ಯಸ್ಥಾಲೀಮದಂತೀಪಿಷ್ಟಲೇಪವರ್ಜಮ್ । ಇಡಾಪಾತ್ರಮುತ್ಪವನಪಾತ್ರಂ ಚ ದ್ವಂದ್ವಮ್ । ಅತ್ರ ಯೋಕ್ತ್ರಂ ಪ್ರಯುನಕ್ತಿ । ಪವಿತ್ರೇ ಕೃತ್ವಾ ಯಜಮಾನ ವಾಚಂ ಯಚ್ಛ । ಸಂ ವಿಶಂತಾಮಿತ್ಯಾದಿ । ಅದಿತ್ಯೈ ಜುಷ್ಟಂ ನಿರ್ವಪಾಮಿ । ಸರ್ವಂ ಪ್ರಾಯಣೀಯವತ್ । ಪ್ರೋಕ್ಷಣೀರಾಸದಯೇತ್ಯಾದಿ । ಪತ್ನೀಂ ಸನ್ನಹ್ಯಾಜ್ಯೇನೋದೇ೩ಹಿ । ಬರ್ಹಿರಾಸಾದ್ಯ ಸ್ರುಕ್ ಸಂಮಾರ್ಜನಮ್ । ಷಡ್ಢೋತ್ರಾ ಹವಿರಾಸಾದನಮ್ । ಪ್ರಯಾಜಾನಿಷ್ಟ್ವಾ ನ ಸ್ರುಚೋಸ್ಸಾದನಮ್ । ನಾಜ್ಯಭಾಗೌ । ಯಜಮಾನಃ ಪಂಚಹೋತಾರಂ ವದೇತ್ । ಅಗ್ನಿಮಾಜ್ಯಾನಾಂ ಪ್ರಥಮಂ ಯಜತಿ । ಪಥ್ಯಾಂ ಸ್ವಸ್ತಿಮುತ್ತಮಾಮ್ । ಸರ್ವಮುಪಾಂಶು ಪ್ರಚರತಿ । ಆಜ್ಯಂ ಗೃಹೀತ್ವಾ ಅಗ್ನಯೇ ಅನುಬ್ರೂ೩ಹಿ । ಅಗ್ನಿಂ ಯಜ ದಕ್ಷಿಣತ ಹೋಮಃ । ಏವಂ ಸೋಮಂ ಪಶ್ಚಾತ್ । ಸವಿತಾರಮುತ್ತರತಃ । ಪಥ್ಯಾಂ ಸ್ವಸ್ತಿಂ ಪುರಸ್ತಾತ್ । ಚತುರ್ಣಾಂ ದಬ್ಧಿರಸೀತ್ಯನುಮಂತ್ರಣಮ್ । ಮಧ್ಯೇಽ-ದಿತಿಮಿಷ್ಟ್ವಾ ಮಾರುತೀಮೃಚಮನ್ವಾಹ । ಅದಿತ್ಯಾ ಅಹಂ ದೇವಯಜ್ಯಯಾ ಪ್ರ ಪ್ರಜಯಾ ಚ ಪಶುಭಿಶ್ಚ ಜನಿಷೀಯ । ನಾರಿಷ್ಠಾನ್ ಹುತ್ವಾ । ಸ್ವಿಷ್ಟಕೃತಿ ಧ್ರೌವಸಮಾಪ್ತಿಃ । ಸಾ ಮೇ ಸತ್ಯಾಶೀರಾಶೀರ್ಮ ಊರ್ಜಮಿತಿ ವಿದ್ಯತೇ । ಏಮಾ ಅಗ್ಮನ್ನಿತಿ ವಿದ್ಯತೇ । ಸಂಸ್ರಾವಹೋಮಾಂತಾ ಉದಯನೀಯಾ ಸಂತಿಷ್ಠತೇ ।</p>
<p>॥ ಮೈತ್ರಾವರುಣೀ ಆಮಿಕ್ಷಾ ॥</p>
<p>ಮೈತ್ರಾವರುಣೀಮಾಮಿಕ್ಷಾಮನೂಬಂಧ್ಯಾಸ್ಥಾನೇ ಬಹ್ವೃಚಾಸ್ಸಮಾಮನಂತಿ । ಇಷೇ ತ್ವೇತಿ ಶಾಖಾಮಾಹೃತ್ಯ । ವ್ರತಪ್ರವೇಶನಮ್ । ಅಸಿದಾದಾನಾದಿ । ಪ್ರಸ್ತರಮೇವ ಆಹರೇತ್ । ಪರಿಸ್ತರಣಾದಿ । ನೇಧ್ಮಮ್ । ವೇದಂ ಕೃತ್ವಾ । ಅಂತರ್ವೇದಿ ಶಾಖಾಯಾ ಇತ್ಯಾದಿ । ನ ತೃತೀಯಸ್ಯೈ । ಏಕಸ್ಯಾಃ ಕುಂಭ್ಯಾಃ ಆಲೇಪನಮ್ । ಇಮೌ ಪರ್ಣಂ ಚ । ವಾಯವಸ್ಥ । ಪರಿಸ್ತೃಣೀತ । ದೇವಾದೇವೇಷು । ಕರ್ಮಣೇ ವಾಂ ಇತ್ಯಾದಿ । ಪಾತ್ರಪ್ರಯೋಗ-ಕಾಲೇ ಸ್ಫ್ಯಮಗ್ನಿಹೋತ್ರಹವಣೀಮಪರತಃ । ಸ್ರುವಂ ಜೂಹೂಂ ಉಪಭೃತಂ ಧ್ರುವಾಂ ವೇದಮಾಜ್ಯಸ್ಥಾಲೀ-ವೇದಾಗ್ರಮಿಡಾಪಾತ್ರಂ ಯೋಕ್ತ್ರಂ ಪ್ರಾತರ್ದೋಹಪಾತ್ರಾಣಿ ವಾಜಿನಪಾತ್ರಂ ಚ । ಪವಿತ್ರೇ ಕೃತ್ವಾ । ನ ಬ್ರಹ್ಮವರಣಮ್ । ಯಜಮಾನ ವಾಚಂ ಯಚ್ಛ । ಸಂ ವಿಶಂತಾಮಿತ್ಯಾದಿ । ಯಜಮಾನಃ ಅಗ್ನಿꣳ ಹೋತಾರಮ್ । ಕಸ್ತ್ವಾ ಯುನಕ್ತಿ ಸ ತ್ವಾ ಯುನಕ್ತು । ಪ್ರೋಕ್ಷಣೀಸ್ಸಂಸ್ಕೃತ್ಯ ಬ್ರಹ್ಮಾಣಮಾಮಂತ್ರ್ಯ । ಪಾತ್ರಾಣಿ ತ್ರಿಃ ಪ್ರೋಕ್ಷ್ಯ । ಪ್ರೋಕ್ಷಣೀಶೇಷಂ ಸದಸಃ ಪುರಸ್ತಾನ್ನಿಧಾಯ । ಏತಾ ಆಚರಂತೀತ್ಯಾದಿ । ಮಿತ್ರಾವರುಣಾಭ್ಯಾಂ ಹವಿರಿಂದ್ರಿಯಮ್ । ಬಹುದುಗ್ಧಿ ಮಿತ್ರಾವರುಣಾಭ್ಯಾಂ ದೇವೇಭ್ಯೋ ಹವ್ಯಮ್ ಇತಿ ವಿಶೇಷಃ । ಸಂಕ್ಷಾಲನ- ನಿನಯನಾಂತಮ್ । ತಪ್ತೇ ಪ್ರಾತರ್ದೋಹೇ ಲೌಕಿಕಂ ದಧ್ಯಾನಯತಃ । ಅಂತರಿತꣳ ರಕ್ಷಃ । ಅವಿದಹಂತ । ತೂಷ್ಣೀಂ ಸ್ಫ್ಯಮಾದಾಯ । ಸದಸಃ ಪುರಸ್ತಾತ್ ಸ್ಫ್ಯಂ ತಿರ್ಯಂಚಂ ಸ್ತಬ್ಧ್ವಾ ಸಂಪ್ರೇಷ್ಯತಿ । ಪ್ರೋಕ್ಷಣೀರಾಸಾದಯ ಬರ್ಹಿರುಪಸಾದಯ ಸ್ರುವಂ ಚ ಸುಚಶ್ಚ ಸಂಮೃಡ್ಢಿ ಪತ್ನೀꣳ ಸಂನಹ್ಯಾಜ್ಯೇನೋದೇ೩ಹಿ । ಪ್ರೋಕ್ಷಣ್ಯಾದಿ ಅದ್ಭಿರಾಜ್ಯಮಿತ್ಯಂತಂ ಕೃತ್ವಾ ಆಜ್ಯಗ್ರಹಣಕಾಲೇ ಧ್ರುವಾಯಾಮೇವ ಗೃಹ್ಣಾತಿ । ಸುಪ್ರಜಾಸ್ತ್ವಾಯೇತ್ಯಾದಿ । ಪ್ರೋಕ್ಷಣೀರಭಿಮಂತ್ರ್ಯ ಬ್ರಹ್ಮಾಣಮಾಮಂತ್ರ್ಯ । ಇಧ್ಮವರ್ಜಮ್ । ವೇದಿರಸೀತ್ಯಾದಿ । ಪ್ರೋಕ್ಷಣೀಶೇಷಂ ನಿನೀಯ । ಅಯಂ ಪ್ರಾಣಶ್ಚ । ಪ್ರಾಣಾಪಾನಾಭ್ಯಾಂ ತ್ವಾ ಸತನುಂ ಕರೋಮಿ ಇತಿ ಪ್ರದಾಯ ಪ್ರತಿಗೃಹ್ಯ । ಸೂರ್ಯಸ್ತ್ವಾ ಪುರಸ್ತಾತ್ ಪಾತು । ಯುನಜ್ಮಿ ತ್ವಾ । ವಿಶೋ ಯಂತ್ರೇ ಸ್ಥ ಇತ್ಯಾದಿ । ತೂಷ್ಣೀಂ ಜುಹೂಪಭೃತಾವಾಸಾದ್ಯ ಧ್ರುವಾಸೀತಿ ಧ್ರುವಾಂ ಋಷಭೋಽಸೀತಿ ಸ್ರುವಂ ಚ ಸಾದಯಿತ್ವಾ । ತೂಷ್ಣೀಮಾಜ್ಯಸ್ಥಾಲೀಮ್ । ಏತಾವಸದತಾꣳ ಸುಕೃತಸ್ಯ ಲೋಕೇ ತೌ ವಿಷ್ಣೌ ಪಾಹಿ &mdash; ಯಜ್ಞನಿಯಮ್ । ವಿಷ್ಣ್ವಸಿ ವೈಷ್ಣವಂ ಧಾಮಾಸಿ ಪ್ರಾಜಾಪತ್ಯಮ್ । ಯಸ್ತ ಆತ್ಮಾ ಇತ್ಯಾಮಿಕ್ಷಾಮಭಿಘಾರ್ಯ ದೃꣳಹೇತ್ಯುದ್ವಾಸ್ಯ ಸಂಹೃತ್ಯ ದ್ವಯೋಃ ಪಾತ್ರಯೋರುದ್ಧೃತ್ಯ ವಾಜಿನೈಕದೇಶೇನೋಪಸಿಂಚತಿ । ಪ್ರಿಯೇಣೇತ್ಯಾಸಾದನಮ್ । ಯಜಮಾನಃ - ಇದಮಿಂದ್ರಿಯಂ, ಅಯಂ ಯಜ್ಞಃ, ಮಮಾಗ್ನೇ ಪಂಚಹೋತಾ । ಪುನಃ ಪಂಚಹೋತಾ । ಜುಹ್ವಾಮುಪಸ್ತೀರ್ಯ । ಮಾ ಭೇರ್ಮಾ ಸಂ ವಿಕ್ಥಾ ಇತಿ ದ್ವಿಃ । ಅಮಿಕ್ಷಾದ್ವಯಂ ಸ್ರುವೇಣ ದ್ವಿರ್ದ್ವಿರವದಾಯ । ಅಭಿಘಾರ್ಯ ಹವಿಃ ದ್ವಿಃ ಪ್ರತ್ಯಭಿಘಾರ್ಯ । ಮಿತ್ರಾವರುಣಾಭ್ಯಾಮನುಬ್ರೂ೩ಹಿ । ಮಿತ್ರಾವರುಣೌ ಯಜ । ಮಿತ್ರಾವರುಣಾಭ್ಯಾಮಿದಮ್ । ಮಿತ್ರಾವರುಣಯೋರಹಂ ದೇವಯಜ್ಯಯೇಂದ್ರಿಯಾವೀ ಭೂಯಾಸಮ್ । ಜೇಮಾನಮ್ ಇತಿ ವಾ । ತತೋ ದಕ್ಷಿಣವೇದ್ಯಂತೇ ಯಜಮಾನಃ ಕೇಶಶ್ಮಶ್ರು ವಾಪಯತೇ । ಸ್ನಾನಂ ಕೃತ್ವಾ ಧಾತ್ರಾದೀನಾಮಾಜ್ಯೇನ ಯಾಗಃ । ಧಾತಾನುಮತೀ ರಾಕಾ ಸಿನೀವಾಲೀ ಕುಹೂಃ ಉಪಾಂಶುಯಾಜವತ್ ಪ್ರಚರತಿ । ಸರ್ವೇಷಾಂ ದಬ್ಧಿರಸೀತ್ಯನುಮಂತ್ರಣಮ್ । ನ ಪಾರ್ವಣ ಹೋಮಃ । ನಾರಿಷ್ಠಸ್ವಿಷ್ಟಕೃತಿ ಧ್ರೌವಸಮಾಪ್ತಿಃ । ನ ಪ್ರಾಶಿತ್ರಮ್ । ಇಡಾಮಾರ್ಜನಾಂತಾ ಸಂತಿಷ್ಠತೇ೧ । ಸಮಾಪ್ತಾ ಮೈತ್ರಾವರುಣೇಷ್ಟಿಃ ।</p>
<p>ಅಧ್ವರ್ಯುಃ - ಸದೋ ಹವಿರ್ಧಾನಸ್ಯ ಹವಿರ್ಧಾನಯೋರಿತಿ ಪ್ರಥಮಗ್ರಥಿತಾನ್ ಗ್ರಂಥೀನ್ ವಿಸೃಸ್ಯ ಉದೀಚೀ ಹವಿರ್ಧಾನೇ ಬಹಿರ್ವೇದಿ ನಿವರ್ತಯತಿ । ಆಹವನೀಯಾದುಲ್ಮುಕಮಾದಾಯ ಯಜಮಾನೋ ವೇದಿಮುಪೋಷತಿ ಯತ್ಕುಸೀದಮಪ್ರತೀತ್ತಂ ಮಯಿ ಯೇನ ಯಮಸ್ಯ ಬಲಿನಾ ಚರಮಿ । ಇಹೈವ ಸನ್ನಿರವದಯೇ ತದೇತತ್ತದಗ್ನೇ ಅನೃಣೋ ಭವಾಮಿ ಯದಿ ಮಿಶ್ರಮಿವ ಚರೇತ್ ಅಂಜಲಿನಾ ಸಕ್ತೂನ್ ಪ್ರದಾವ್ಯೇ ಜುಹುಯಾತ್ । ಲೌಕಿಕಾನ್ ಸಕ್ತೂನ್ ಅಂಜಲಿನಾ ಗೃಹೀತ್ವಾ ವಿಶ್ವಲೋಪ ವಿಶ್ವ ದಾವಸ್ಯ ತ್ವಾ ಸಂ ಜುಹೋಮ್ಯಗ್ಧಾದೇಕೋ ಹುತಾದೇಕಸ್ಸಮಸನಾದೇಕಃ । ತೇ ನಃ ಕೃಣ್ವಂತು ಭೇಷಜꣳ ಸದಸ್ಸಹೋ ವರೇಣ್ಯಗ್ಗ್ ಸ್ವಾಹಾ । ಅಗ್ಧಾದಿಭ್ಯೋಽಗ್ನಿಭ್ಯ ಇದಮ್ । ಯದಾಕೂತಾತ್ಸಮಸುಸ್ರೋದ್ಧೃದೋ ವಾ ಮನಸೋ ವಾ ಸಂಭೃತಂ ಚಕ್ಷುಷೋ ವಾ । ತಮನು ಪ್ರೇಹಿ ಸುಕೃತಸ್ಯ ಲೋಕಂ ಯತ್ರ ಋಷಯಃ ಪ್ರಥಮಜಾ ಯೇ ಪುರಾಣಾಃ ॥ ಏತꣳ ಸಧಸ್ಥ ಪರಿ ತೇ ದಧಾಮಿ ಯಮಾವಹಾಚ್ಛೇವಧಿಂ ಜಾತವೇದಾಃ । ಅನ್ವಾಗಂತಾ ಯಜ್ಞಪತಿರ್ವೋ ಅತ್ರ ತಗ್ಗ್ ಸ್ಮ ಜಾನೀತ ಪರಮೇ ವ್ಯೋಮನ್ನ್ ॥ ಜಾನೀತಾದೇನಂ ಪರಮೇ ವ್ಯೋಮನ್ ದೇವಾಸ್ಸಧಸ್ಥಾ ವಿದರೂಪಮಸ್ಯ ॥ ಯದಾಗಚ್ಛಾತ್ಪಥಿಭಿರ್ದೇವಯಾನೈರಿಷ್ಟಾಪೂರ್ತೇ ಕೃಣುತಾದಾವಿರಸ್ಮೈ ತಿಸೃಭಿರ್ಧೂಮಮನುಮಂತ್ರಯತೇ । ಅಯಂ ನೋ ನಭಸಾ ಪುರಸ್ಸಗ್ಗ್ಸ್ಫಾನೋ ಅಭಿರಕ್ಷತು । ಗೃಹಾಣಾಮಸಮರ್ತ್ಯೈ ಬಹವೋ ನೋ ಗೃಹಾ ಅಸನ್ನ್ ಆಹವನೀಯಮುಪತಿಷ್ಠತೇ । ಸ ತ್ವಂ ನೋ ನಭಸಸ್ಪತ ಊರ್ಜಂ ನೋ ಧೇಹಿ ಭದ್ರಯಾ । ಪುನರ್ನೋ ನಷ್ಟಮಾ ಕೃಧಿ ಪುನರ್ನೋ ರಯಿಮಾ ಕೃಧಿ ವಾಯುಮ್ । ದೇವ ಸಗ್ಗ್ಸ್ಫಾನ ಸಹಸ್ರಪೋಷಸ್ಯೇಶಿಷೇ ಸ ನೋ ರಾಸ್ವಾಜ್ಯಾನಿꣳ ರಾಯಸ್ಪೋಷꣳ ಸುವೀರ್ಯꣳ ಸಂವತ್ಸರೀಣಾಗ್ ಸ್ವಸ್ತಿಮ್ ಆದಿತ್ಯಮುಪತಿಷ್ಠತೇ । ವೇದಮುಪಸ್ಥ ಆಧಾಯ ಅಂತರ್ವೇದ್ಯಾಸೀನೋಽತಿಮೋಕ್ಷಾನ್ ಜಪತಿ । ಯೇ ದೇವಾ ಯಜ್ಞಹನ ಇತ್ಯಾದಿ । ತತೋ ಯಜ್ಞ ಶಂ ಚ ಮ ಇತಿ ಜಪಿತ್ವಾ । ವೃಷ್ಟಿರಸೀತ್ಯಪ ಉಪಸ್ಪೃಶ್ಯ । ಬ್ರಾಹ್ಮಣಾಗ್ಗ್ಸ್ತರ್ಪಯಿತವೈ ಇತಿ ಸಂಪ್ರೇಷ್ಯತಿ ।</p>
<p>॥ ಉದವಸಾನೀಯಾ ಇಷ್ಟಿಃ ॥</p>
<p>ಪ್ರಾಜಹಿತꣳ ಸಮಾರೋಪ್ಯ ಯಜ್ಞಪಾತ್ರೈಃ ಸಹ ಪ್ರಾಗುದಗ್ವಾ ಉದವಸಾಯ ಇದಮೂನು ಶ್ರೇಯೋ ವಸಾನಮಾಗನ್ಮ ಶಿವೇ ನೋ ದ್ಯಾವಾಪೃಥಿವೀ ಉಭೇ ಇಮೇ । ಗೋಮದ್ಧನವದಶ್ವವದೂರ್ಜಸ್ವ-ತ್ಸುವೀರಾ ವೀರೈರನು ಸಂಚರೇಮ ಯಜಮಾನೋ ದೇವಯಜನಮಧ್ಯವಸಾಯ । ಉದವಸಾನೀಯಾಯಾಸ್ತಂತ್ರಂ ಪ್ರಕ್ರಮಯತಿ । ಉದವಸಾನೀಯಯಾ ಯಕ್ಷ್ಯೇ । ವಿದ್ಯುದಸಿ । ಅಗ್ನ್ಯನ್ವಾಧಾನಾದಿ । ಇಮಾಮೂರ್ಜಮಿತಿ ಯಥಾತಿಥಿ ನಿರ್ದೇಶಃ । ಉದವಸಾನೀಯꣳ ಹವಿಃ । ಪೌರ್ಣಮಾಸಂ ತಂತ್ರಮ್ । ಪಂಚದಶಸಾಮಿಧೇನ್ಯಃ । ಅಲಂಕೃತ್ಯ, ಪರಿಸ್ತೀರ್ಯ, ದೇವಾ ದೇವೇಷು ಕರ್ಮಣೇ ವಾಮಿತ್ಯಾದಿ । ಪಾತ್ರಪ್ರಯೋಗಕಾಲೇ ಅಷ್ಟಾಕಪಾಲಾನಿ ಸ್ಫ್ಯಶ್ಚ ದ್ವಂದ್ವಮ್ । ಅನ್ವಾಹಾರ್ಯಸ್ಥಾಲೀ ವರ್ಜಮಿತರಾಣಿ ಪ್ರಕೃತಿವತ್ । ನಿರ್ವಪಣಕಾಲೇ ಅಗ್ನಯೇ ಜುಷ್ಟಂ ನಿರ್ವಪಾಮಿ । ಅಗ್ನೇ ಹವ್ಯꣳ ರಕ್ಷಸ್ವ । ಅಗ್ನಯೇ ವೋ ಜುಷ್ಟಂ ಪ್ರೋಕ್ಷಾಮಿ । ಏವಮಧಿವಾಪ-ಸ್ಸಂವಾಪಶ್ಚ । ಮಂತ್ರೇಣಾಭಿಘಾರಣಮ್ । ಪ್ರಿಯೇಣೇತ್ಯಾಸಾದನಮ್ । ಯಜ್ಞೋಽಸ್ಯಯಂ ಯಜ್ಞೋ ಮಮಾಗ್ನೇ ಚತುರ್ಹೋತೇತ್ಯಾಸನ್ನಾಭಿಮರ್ಶನಮ್ । ರಾತ್ರಿಮತೀತ್ಯ ಚರೇತ್ । ಸರ್ವಪ್ರಾಯಶ್ಚಿತ್ತಂ ಕೃತ್ವಾ ಪ್ರಧಾನಯಾಗಃ । ಅಗ್ನಯೇಽನುಬ್ರೂ೩ಹಿ । ಅಗ್ನಿಂ ಯಜ । ಅಗ್ನಯ ಇದಮ್ । ಅಗ್ನೇರಹಂ ದೇವಯಜ್ಯಯಾ-ನ್ನಾದೋ ಭೂಯಾಸಮ್ । ದಕ್ಷಿಣಾಕಾಲೇ ಅನಡ್ವಾನ್ ದಕ್ಷಿಣಾ । ತತ್ಪ್ರತಿನಿಧಿ ಹಿರಣ್ಯಂ ವಾ । ಬ್ರಹ್ಮನ್ ಬ್ರಹ್ಮಾಸೀತ್ಯಾದಿ । ರುದ್ರಾಯ ಗಾಮಿತಿ ಪ್ರತಿಗ್ರಹಃ । ಬ್ರಾಹ್ಮಣತರ್ಪಣಾಂತಂ ಇಷ್ಟಿಸ್ಸಂತಿಷ್ಠತೇ ।</p>
<p>ಅಪಿ ವಾ ವಿಹಾರಂ ಕಲ್ಪಯಿತ್ವಾ ಮಥಿತ್ವಾ ವೋಪಾವರೋಹ್ಯ । ವೈಷ್ಣವೀಂ ಪೂರ್ಣಾಹುತಿಂ ಉದವಸಾನೀಯಯಾಸ್ಸ್ಥಾನೇ ಹೋಷ್ಯಾಮಿ ಇತಿ ಸಂಕಲ್ಪ್ಯ । ವಿಹೃತ್ಯ ಪೂರ್ಣಾಹುತಿಂ ಜುಹೋತಿ । ದ್ವಾದಶಗೃಹೀತೇನ ಸ್ರುಚಂ ಪೂರಯಿತ್ವಾ ಅಂತರ್ವೇದ್ಯೂರ್ಧ್ವಸ್ತಿಷ್ಠನ್ ಇದಂ ವಿಷ್ಣುರ್ವಿ ಚಕ್ರಮೇ ತ್ರೇಧಾ ನಿದಧೇ ಪದಮ್ । ಸಮೂಢಮಸ್ಯ ಪಾꣳಸುರೇ ಸ್ವಾಹಾ । ವಿಷ್ಣವ ಇದಮ್ । ಸಾ ಯಾವದ್ರಾತ್ರೇಷ್ಟಿಸ್ಸಂತಿಷ್ಠತೇಽಥ ಸಾಯಮಗ್ನಿಹೋತ್ರಂ ಜುಹೋತಿ । ಕಾಲೇ ಪ್ರಾತರ್ಹೋಮಮ್ । ಸಂತಿಷ್ಠತೇಽಗ್ನಿಷ್ಟೋಮೋಽಗ್ನಿಷ್ಟೋಮಃ ॥</p>
<p>॥ ಸಮಾಪ್ತಃ ಅಗ್ನಿಷ್ಟೋಮಪ್ರಯೋಗಃ ॥</p>
<p>॥ ಹರಿಃ ಓಂ ॥</p>
<p></p>
<p>॥ ಅಥ ಆಶ್ವಲಾಯನಮಧುಪರ್ಕಃ ॥</p>
<p>ಯಜಮಾನಃ -ವಿಷ್ಟರೋ ವಿಷ್ಟರೋ ವಿಷ್ಟರಃ ಇತ್ಯುಕ್ತೇ । ಅಹಂ ವರ್ಷ್ಮ ಸಜಾತಾನಾಂ ವಿದ್ಯುತಾಮಿವ ಸೂರ್ಯಃ । ಇದಂತಮಧಿತಿಷ್ಠಾಮಿ ಯೋ ಮಾ ಕಶ್ಚಾಭಿದಾಸತಿ ಉದಗಗ್ರೇ ವಿಷ್ಟರ ಉಪವಿಶೇತ್ । ಪಾದ್ಯಂ ಪಾದ್ಯಂ ಪಾದ್ಯಂ ಇತ್ಯುಕ್ತೇ ಪಾದ್ಯೇನ ಪಾದೌ ಪ್ರಕ್ಷಾಲಯೀತ । ದಕ್ಷಿಣಮಗ್ರೇ ಅರ್ಘ್ಯಮರ್ಘ್ಯಮರ್ಘ್ಯಂ ಇತ್ಯುಕ್ತೇ ಅರ್ಘ್ಯಮಂಜಲಿನಾ ಪ್ರತಿಗೃಹ್ಯ ಶಿರಸಿ ಪ್ರೋಕ್ಷೇತ್ । ಆಚಮನೀಯಮಾಚಮನೀಯಮಾಚಮನೀಯಂ ಇತ್ಯುಕ್ತೇ ಗೃಹೀತ್ವಾ ನಿಧಾಯ । ಮಧುಪರ್ಕೋ ಮಧುಪರ್ಕೋ ಮಧುಪರ್ಕಃ ಇತ್ಯುಕ್ತೇ ಮಿತ್ರಸ್ಯ ತ್ವಾ ಚಕ್ಷುಷಾ ಪ್ರತೀಕ್ಷೇ ಮಧುಪರ್ಕಮಾಹ್ರಿಯಮಾಣಮೀಕ್ಷತೇ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಂ ಪ್ರತಿಗೃಹ್ಣಾಮಿ ತದಂಜಲಿನಾ ಪ್ರತಿಗೃಹ್ಯ ಸವ್ಯೇ ಪಾಣೌ ಕೃತ್ವಾ । ಮಧು ವಾತಾ ಋತಾಯತೇ ಮಧು ಕ್ಷರಂತಿ ಸಿಂಧವಃ । ಮಾಧ್ವೀರ್ನಸ್ಸಂತ್ವೋಷಧೀಃ । ಮಧು ನಕ್ತಮುತೋಷಸೋ ಮಧುಮತ್ಪಾರ್ಥಿವಂ ರಜಃ । ಮಧು ದ್ಯೌರಸ್ತು ನಃ ಪಿತಾ । ಮಧುಮಾನ್ನೋ ವನಸ್ಪತಿರ್ಮಧುಮಾನ್ ಅಸ್ತು ಸೂರ್ಯಃ । ಮಾಧ್ವೀರ್ಗಾವೋ ಭವಂತು ನಃ । ಅಂಗುಷ್ಠಾನಾಮಿಕಾಭ್ಯಾಂ ಪ್ರದಕ್ಷಿಣಮಾಲೋಡ್ಯ । ವಸವಸ್ತ್ವಾ ಗಾಯತ್ರೇಣ ಛಂದಸಾ ಭಕ್ಷಯಂತು ಪುರಸ್ತಾನ್ನಿಮಾರ್ಷ್ಟಿ । ರುದ್ರಾಸ್ತ್ವಾ ತ್ರೈಷ್ಟುಭೇನ ಛಂದಸಾ ಭಕ್ಷಯಂತು ದಕ್ಷಿಣತಃ । ಆದಿತ್ಯಾಸ್ತ್ವಾ ಜಾಗತೇನ ಛಂದಸಾ ಭಕ್ಷಯಂತು ಪಶ್ಚಾತ್ । ವಿಶ್ವೇ ತ್ವಾ ದೇವಾ ಆನುಷ್ಟುಭೇನ ಛಂದಸಾ ಭಕ್ಷಯಂತು ಉತ್ತರತಃ । ಭೂತೇಭ್ಯಸ್ತ್ವಾ ಮಧ್ಯಾತ್ತ್ರಿರುದ್ಗೃಹ್ಯ ನಿಮಾರ್ಷ್ಟಿ । ಅಥ ಆಚಮನೀಯೇನಾಚಾಮತಿ ಅಮೃತೋಪಸ್ತರಣಮಸಿ । ವಿರಾಜೋ ದೋಹೋಽಸಿ ಪ್ರಥಮಂ ಪ್ರಾಶ್ನೀಯಾತ್ । ವಿರಾಜೋ ದೋಹಮಶೀಯ ದ್ವಿತೀಯಮ್ । ಮಯಿ ದೋಹಃ ಪದ್ಯಾಯೈ ವಿರಾಜಃ ತೃತೀಯಮ್ । ನ ಸರ್ವಂ ನ ತೃಪ್ತಿಂ ಗಚ್ಛೇತ್ । ಬ್ರಾಹ್ಮಣಾಯೋದಗುಚ್ಛಿಷ್ಟಂ ಪ್ರಯಚ್ಛೇತ್ । ಅಲಾಭೇ ಅಪ್ಸು ವಾ ಸರ್ವಮ್ । ಅಥ ಆಚಮನೀಯೇನಾನ್ವಾಚಾಮತಿ । ಅಮೃತಾಪಿಧಾನಮಸಿ । ಸತ್ಯಂ ಯಶಶ್ಶ್ರೀರ್ಮಯಿ ಶ್ರೀಶ್ಶ್ರಯತಾಂ ಇತಿ ನಿಶ್ಶೇಷಂ ದ್ವಿತೀಯಮಾಚಮನಮ್ । ಗೌಃ ಗೌಃ ಗೌಃ ಇತ್ಯುಕ್ತೇ ಮಾತಾ ರುದ್ರಾಣಾಂ ದುಹಿತಾ ವಸೂನಾಂ ಸ್ವಸಾದಿತ್ಯಾನಾಮಮೃತಸ್ಯ ನಾಭಿಃ । ಪ್ರಣು ವೋಚಂ ಚಿಕಿತುಷೇ ಜನಾಯ ಮಾ ಗಾಮನಾಗಾಮದಿತಿಂ ವಧಿಷ್ಟ ಇತಿ ಜಪಿತ್ವಾ । ಓಮುತ್ಸೃಜತ ಉತ್ಸೃಜತಿ ।</p>
<p>॥ ಇತಿ ಆಶ್ವಲಾಯನಮಧುಪರ್ಕಃ ॥</p>
<p></p>
<p>॥ ಅಥ ಆಪಸ್ತಂಬೀಯಮಧುಪರ್ಕಪ್ರಯೋಗಃ ॥</p>
<p>ಯಜಮಾನಃ ಪತ್ನ್ಯಾ ಸಹ ಪ್ರಾಣಾನಾಯಮ್ಯ ಆಗತಾನ್ ಋತ್ವಿಜಃ ಮಧುಪರ್ಕೇಣ ಅರ್ಹಯಿಷ್ಯೇ ಇತಿ ಸಂಕಲ್ಪ್ಯ । ಮಧುಪರ್ಕಪ್ರದಃ ಕೂರ್ಚಃ ಕೂರ್ಚಂ ದದಾತಿ । ಅಧ್ವರ್ಯುಃ - ರಾಷ್ಟ್ರಭೃದಸ್ಯಾಚಾರ್ಯಾಸಂದೀ ಮಾತ್ವದ್ಯೋಷಂ ಇತಿ ಯಜುಷಾ ತಸ್ಮಿನ್ಕೂರ್ಚೇಪ್ರಾಙ್ಮುಖ ಉಪವಿಶೇತ್ । ಆಪಃ ಪಾದ್ಯಾಃ ಪಾದ್ಯಮುದಕಂ ಪ್ರಯಚ್ಛತಿ । ಆಪಃ ಪಾದಾವನೇಜನೀರ್ದ್ವಿಶಂತꣳ ನಾಶಯಂತು ಮೇ ಅಸ್ಮಿನ್ಕುಲೇ ಬ್ರಹ್ಮವರ್ಚಸ್ಯಸಾನಿ ಇತ್ಯಾಪೋಽಭಿಮಂತ್ರ್ಯ । ಪ್ರಥಮಂ ಪ್ರಕ್ಷಾಲಯಿತ್ರೇ ಬ್ರಾಹ್ಮಣಾಯ ದಕ್ಷಿಣಂ ಪಾದಂ ಪ್ರಯಚ್ಛೇತ್ । ಯಜಮಾನಃ ದಕ್ಷಿಣಂ ಪಾದಂ ಸವ್ಯಂ ಚ ತಾಭಿರದ್ಭಿಃ ಪ್ರಕ್ಷಾಲಯೇತ್ । ಅಧ್ವರ್ಯುಃ - ಪ್ರಕ್ಷಾಲಯಿತಾರಮುಪಸ್ಪೃಶ್ಯ ಉತ್ತರೇಣ ಯಜುಷಾ ಆತ್ಮಾನಂ ಪ್ರತ್ಯಭಿಮೃಶೇತ್ । ಮಯಿ ಮಹೋ ಮಯಿ ಯಶೋ ಮಯೀಂದ್ರಿಯಂ ವೀರ್ಯಮ್ । ಅಪ ಉಪಸ್ಪೃಶೇತ್ । ಪುಷ್ಪಗಂಧಾದಿಯುಕ್ತಂ ಅರ್ಘ್ಯಂ ಮೃನ್ಮಯೇ ನಿಧಾಯ ಕೂರ್ಚಾಭ್ಯಾಂ ಪರಿಗೃಹ್ಯ ಅರ್ಹಣೀಯಾ ಆಪ ಇತಿ ಪ್ರಯಚ್ಛತಿ । ಅಧ್ವರ್ಯುಃ - ಆ ಮಾಗನ್ ಯಶಸಾ ವರ್ಚಸಾ ಸꣳಸೃಜ ಪಯಸಾ ತೇಜಸಾ ಚ । ತಂ ಮಾ ಪ್ರಿಯಂ ಪ್ರಜಾನಾಂ ಕುರ್ವಧಿಪತಿಂ ಪಶೂನಾಂ ಆಪೋಽಭಿಮಂತ್ರ್ಯ । ಅಂಜಲಾವೇಕದೇಶೇ ಆನೀಯಮಾನೇ ಉತ್ತರಂ ಯಜುರ್ಜಪೇತ್ ವಿರಾಜೋ ದೋಹೋಽಸಿ ವಿರಾಜೋ ದೋಹಮಶೀಯ ಮಮ ಪದ್ಯಾಯ ವಿರಾಜ ಇತಿ । ಶೇಷಂ ಪುರಸ್ತಾನ್ನಿನೀಯಮಾನ ಉತ್ತರಯಾನುಮಂತ್ರಯತೇ ಸಮುದ್ರಂ ವಃ ಪ್ರಹಿಣೋಮಿ ಸ್ವಾಂ ಯೋನಿಮಪಿ ಗಚ್ಛತ । ಅಚ್ಛಿದ್ರಃ ಪ್ರಜಯಾ ಭೂಯಾಸಂ ಮಾ ಪರಾಸೇಚಿ ಮತ್ಪಯಃ ಇತಿ । ಅಸ್ಮಿನ್ಕಾಲೇ ಯಜಮಾನಃ ಋತ್ವಿಗ್ಭ್ಯೋ ವಸ್ತ್ರಾಂಗುಲೀಯಕಾದಿ ಅಲಂಕರಣಾನಿ ದದ್ಯಾತ್ । ಅತ್ರ ದ್ವಿತೀಯಂ ಬ್ರಹ್ಮಸೂತ್ರಂ ಕೇಚಿತ್ ಪ್ರಯಚ್ಛಂತಿ । ದಧಿಮಧ್ವಿತಿ ಸಂಸೃಜ್ಯ । ಕಾಂಸ್ಯೇನ ವರ್ಷೀಯಸಾ ಪಿಧಾಯ ಕೂರ್ಚಾಭ್ಯಾಂ ಪರಿಗೃಹ್ಯ ಮಧುಪರ್ಕ ಇತಿ ಪ್ರಾಹ । ಅಧ್ವರ್ಯುಃ - ತ್ರಯ್ಯೈ ವಿದ್ಯಾಯೈ ಯಶಸಾ ಯಶೋಽಸಿ ಬ್ರಹ್ಮಣೋ ದೀಪ್ತಿರಸಿ । ತಂ ಮಾ ಪ್ರಿಯಂ ಪ್ರಜಾನಾಂ ಕುರ್ವಧಿಪತಿಂ ಪಶೂನಾಂ । ಆ ಮಾಗನ್ ಯಶಸಾ ವರ್ಚಸಾ ಸꣳಸೃಜ ಪಯಸಾ ತೇಜಸಾ ಚ । ತಂ ಮಾ ಪ್ರಿಯಂ ಪ್ರಜಾನಾಂ ಕುರ್ವಧಿಪತಿಂ ಪಶೂನಾಂ ಇತಿ ದ್ವಾಭ್ಯಾಮಭಿಮಂತ್ರ್ಯ । ಆಚಮ್ಯ । ಅಮೃತೋಪಸ್ತರಣಮಸಿ ಅಪೋಶನಂ ಕೃತ್ವಾ । ಯನ್ಮಧುನೋ ಮಧವ್ಯಂ ಪರಮಮನ್ನಾದ್ಯಂ ವೀರ್ಯಮ್ । ತೇನಾಹಂ ಮಧುನೋ ಮಧವ್ಯೇಣ ಪರಮೇಣಾನ್ನಾದ್ಯೇನ ವೀರ್ಯೇಣ ಪರಮೋನ್ನಾದೋ ಮಧವ್ಯೋಽಸಾನಿ ಇತಿ ಮಧುಪರ್ಕಂ ತ್ರಿಃ ಪ್ರಾಶ್ಯ ಸಕೃನ್ಮಂತ್ರೇಣ ದ್ವಿಸ್ತೂಷ್ಣೀಮ್ । ಅಮೃತಾಪಿಧಾನಮಸಿ ಅಪೋಶನಂ ಕುರ್ಯಾತ್ । ಆಚಮ್ಯ । ಶೇಷಂ ಶಿಷ್ಯಾದಿಭ್ಯಃ ಪ್ರಯಚ್ಛೇತ್ । ನ ಬ್ರಹ್ಮಚಾರಿಣೇ । ಯಜಮಾನಃ ಗೌಃ ಇತ್ಯುಕ್ತೇ । ಅಧ್ವರ್ಯುಃ - ಯಜ್ಞೋ ವರ್ಧತಾಂ ಯಜ್ಞಸ್ಯ ವೃದ್ಧಿಮನು ವರ್ಧಾಪಚಿತಿರಸ್ಯಪಚಿತಿಂ ಮಾ ಕುರ್ವಪಚಿತೋಽಹಂ ಮನುಷ್ಯೇಷು ಭೂಯಾಸಮ್ । ಗೌರ್ಧೇನುಭವ್ಯಾ ಮಾತಾ ರುದ್ರಾಣಾಂ ದುಹಿತಾ ವಸೂನಾಗ್ ಸ್ವಸಾದಿತ್ಯಾನಾಮಮೃತಸ್ಯ ನಾಭಿಃ । ಪ್ರ ಣು ವೋಚಂ ಚಿಕಿತುಷೇ ಜನಾಯ ಮಾಗಾಮನಾಗಾ ಮದಿತಿಂ ವಧಿಷ್ಟ । ಪಿಬತೂದಕಂ ತೃಣಾನ್ಯತ್ತು ಇತ್ಯುಪಾಂಶೂಕ್ತ್ವಾ ಓಂ ಉತ್ಸೃಜತ ಇತ್ಯುಚ್ಚೈಃ ಪ್ರಬ್ರೂಯಾತ್ । ಯಜಮಾನಃ ಸಿದ್ಧಮನ್ನಂ ಭೂತಂ ಇತ್ಯುಕ್ತೇ । ಅನ್ನಂ ಪ್ರೋಕ್ತ ಉಪಾಂಶೂತ್ತರೈರಭಿಮಂತ್ರ್ಯ ಕಲ್ಪಯತೇತ್ಯುಚ್ಚೈಃ । ಭೂತಂ, ಸುಭೂತಂ, ಸಾ ವಿರಾಟ್ ತನ್ಮಾಕ್ಷಾಯಿ ತಸ್ಯ ತೇಽಶೀಯ ತನ್ಮ ಊರ್ಜಂ ಧಾಃ ಇತಿ ಉಪಾಂಶ್ವಭಿಮಂತ್ರ್ಯ ಓಂ ಕಲ್ಪಯತ ಇತ್ಯುಚ್ಚೈರನುಜಾನೀಯಾತ್ । ತತೋ ಭೋಜನಂ ಪೂಜ್ಯಸ್ಯ ।</p>
<p>॥ ಇತಿ ಆಪಸ್ತಂಬೀಯ ಮಧುಪರ್ಕಃ ॥</p>
<p></p>
<p>॥ ದ್ವಿಪಶುಪ್ರಯೋಗಃ ॥</p>
<p>ಪಶುಶಾಖಾಹರಣೇ ಏಕ ಏವ ಶಾಖಾ ಮಂತ್ರೇಣ । ಏಕೈವ ಪ್ಲಕ್ಷಶಾಖಾಂ ತೂಷ್ಣೀಮ್ । ತ್ರಿವೃತ್ಪಲಾಶೇ ದರ್ಭ &mdash; ಪಶೂ ಹವ್ಯಂ ಕರೋತು ಮೇ । ಪ್ರತಿಪಶು ಸ್ವರುಃ । ದಿವಸ್ಸೂನೂ ಸ್ಥಃ ತನ್ತ್ರೇಣ ಸ್ವರೂ ಆದಾಯ । ಅಂತರಿಕ್ಷಸ್ಯ ವಾꣳ ಸಾನಾವವಗೂಹಾಮಿ । ಇಷೇ ತ್ವೇತ್ಯಾದಿ । ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಮುಪಾಕರೋಮಿ । ಪ್ರಜ್ಞಾತೇ ಬರ್ಹಿಷೀ ನಿಧಾಯ । ಅನ್ಯೇ ಬರ್ಹಿಷೀ ಆದಾಯ । ತಯೈವ ಪ್ಲಕ್ಷಶಾಖಯಾ ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಮುಪಾಕರೋಮಿ । ತೇಽಪಿ ಬರ್ಹಿಷೀ ಪ್ರಜ್ಞಾತೇ ನಿಧಾಯ । ಉಪಾಕೃತ್ಯ ಪಂಚ ಜುಹೋತಿ । ಪ್ರಜಾನನ್ತಃ ___ ಸುವರ್ಗಂ ಯಾತಂ ಪಥಿಭಿಃ __ ಪ್ರತಿತಿಷ್ಠತꣳ ಶರೀರೈಸ್ಸ್ವಾಹಾ । ಪಶುಭ್ಯಾಮಿದಮ್ । ಯೇಷಾಮೀಶೇ &mdash; ನಿಷ್ಕ್ರೀತಾವಿಮೌ ಯಜ್ಞಿಯಂ ಭಾಗಮಿತಾꣳ ರಾಯಸ್ಪೋಷಾ &mdash; ಸ್ವಾಹಾ ॥ ಯೇ ಬಧ್ಯಮಾನಾವನುಬಧ್ಯಮಾನಾ ಅಭ್ಯೈಕ್ಷಂತ &mdash; ಸ್ವಾಹಾ । ಯ ಆರಣ್ಯಾಃ &mdash; ಸ್ವಾಹಾ ॥ ಪ್ರಮುಂಚಮಾನಾ &mdash; ದೇವಾಃ । ಉಪಾಕೃತೌ ಶಶಮಾನೌ ಯದಸ್ಥಾಜ್ಜೀವಂ ದೇವಾನಾಮಪೀತಾಂ ಪಾಥಸ್ಸ್ವಾಹಾ ॥ ದೇವಸ್ಯ ತ್ವೇತ್ಯಾದಿ । ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಂ ನಿಯುನಜ್ಮಿ । ಪುನರ್ದೇವಸ್ಯ ತ್ವೇತ್ಯಾದಿ । ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಂ ನಿಯುನಜ್ಮಿ । ಉತ್ತರತೋ ಯೂಪಸ್ಯ ನಿಯುನಕ್ತಿ । ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಂ ಪ್ರೋಕ್ಷಾಮಿ । ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಂ ಪ್ರೋಕ್ಷಾಮಿ । ಅಪಾಂ ಪೇರುರಸೀತ್ಯಾದಿ ಸರ್ವತಶ್ಚ ಪ್ರೋಕ್ಷ್ಯೇತ್ಯಂತಂ ಏಕಸ್ಯ ಕೃತ್ವಾ ಪುನರನ್ಯಸ್ಯ ಕರೋತಿ । ಸ್ರುಚ್ಯಮಾಘಾರ್ಯ ಪ್ರತ್ಯಾಕ್ರಮ್ಯ । ಜುಹ್ವಾ ಪಶೂ ಸಮನಕ್ತಿ । ಸಂ ತೇ ಪ್ರಾಣೋ ಇತ್ಯಾದಿ । ಶ್ರೋಣ್ಯಾಂ, ಇತ್ಯಂತಂ ಏಕಸ್ಯ ಕೃತ್ವಾ ಇತರಸ್ಯ ಕರೋತಿ । ಧ್ರುವಾ ಸಮಂಜನಾದಿ ಕರ್ಮ ಪ್ರತಿಪದ್ಯತೇ । ದಶ ಪ್ರಯಾಜಾನಿಷ್ಟ್ವಾ ಪ್ರತ್ಯಾಕ್ರಮ್ಯ ಜುಹ್ವಾ ಸ್ವರುದ್ವಯಂ ಸ್ವಧಿತಿಂ ಚ ಅನಕ್ತಿ । ಸ್ವರ್ವಂಜನಂ ತಂತ್ರೇಣ ಕರೋತಿ । ಸಕೃತ್ ಸ್ವಧಿತೇರನ್ಯತರಾಂ ಧಾರಾಮ್ । ಸ್ವರುಮಂತರ್ಧಾಯ ಸ್ವಧಿತಿನಾ ಏಕಂ ಪಶುಂ ಸಮನಕ್ತಿ । ಪುನಃ ಸ್ವಧಿತ್ಯಂಜನಮ್ । ಅನ್ಯಂ ಸ್ವರುಮಂತರ್ಧಾಯ ಸ್ವಧಿತಿನಾ ಏವಮಿತರಂ ಸಮನಕ್ತಿ । ಪರ್ಯಗ್ನಿಕರಣಂ ತಂತ್ರೇಣ । ಪರ್ಯಗ್ನಯೇ ಕ್ರಿಯಮಾಣಾಯಾನುಬ್ರೂಹಿ ಇತ್ಯನೂಹೇನ ಸಂಪ್ರೇಷ್ಯತಿ । ಪ್ರಜಾನಂತಃ &mdash; ಸುವರ್ಗಂ ಯಾತಂ &mdash; ಪ್ರತಿತಿಷ್ಠತꣳ ಶರೀರೈಸ್ಸ್ವಾಹಾ ॥ ಪಶುಪತೇಃ ಪಶವೋ &mdash;—ತೇಷಾಂ ಯೌ ವವ್ರಿರೇ ದೇವಾಸ್ತೌ ಸ್ವರಾಡನುಮನ್ಯತಾಗ್ಗ್ ಸ್ವಾಹಾ ॥ ಉಭಯೋಸ್ತಂತ್ರೇಣ ಪ್ರಮೋಕಃ । ಯೇ ಬಧ್ಯಮಾನಾವನು ಬಧ್ಯಮಾನಾ &mdash;—ಸ್ವಾಹಾ ॥ ಪ್ರಮುಂಚಮಾನಾ &mdash;—ದೇವಾಃ । ಉಪಾಕೃತೌ ಶಶಮಾನೌ ಯದಸ್ಥಾಜ್ಜೀವಂ ದೇವಾನಾಮಪೀತಾಂ ಪಾಥಸ್ಸ್ವಾಹಾ ॥ ಪ್ರಣೀಯಮಾನೇ । ವಪಾಶ್ರಪಣೀಭ್ಯಾಂ ಮುಖ್ಯಂ ಪಶುಮನ್ವಾರಭೇತೇ ಅಧ್ವರ್ಯುರ್ಯಜಮಾನಶ್ಚ । ಏಕ ಏವ ಅಧ್ರಿಗು ಸಂಪ್ರೈಷಃ । ತಂತ್ರೇಣ ಅಗ್ನೇರ್ಹರಣಮ್ । ನಾನಾ ಪ್ರಾಣೋ ಯಜಮಾನಸ್ಯ ಪಶುಭ್ಯಾಂ ಯಜ್ಞೋ ದೇವೇಭಿಸ್ಸಹ ದೇವಯಾನಃ । ಜೀವಂ ದೇವಾನಾಮಪೀತಾಂ ಪಾಥಸ್ಸತ್ಯಾಸ್ಸಂತು ಯಜಮಾನಸ್ಯ ಕಾಮಾಃ ॥ ಅಧ್ವರ್ಯುರ್ಜಪತಿ । ಪೃಥಿವ್ಯಾಸ್ಸಂಪೃಚಃ ಪಾಹಿ ಇತ್ಯಾವರ್ತತೇ । ಅಮಾಯುಂ ಕೃಣ್ವಂತೌ ಸಂಜ್ಞಪಯತ ಇತಿ ಸಂಪ್ರೈಷಃ । ಸ್ವರ್ವಿದೌ ಸ್ಥಸ್ಸ್ವರ್ವಿತ್ವಾ ಸ್ವರಿತಗ್ಗ್ ಸ್ವರ್ಮಹ್ಯಗ್ಗ್ ಸ್ವಃ ಪಶುಭ್ಯೋ ಲೋಕವಿದೌ ಸ್ಥೋ ಲೋಕಂ ವಿತ್ವಾ ಲೋಕಮಿತಂ ಲೋಕಂ ಮಹ್ಯಂ ಲೋಕಂ ಪಶುಭ್ಯೋ ಗಾತುವಿದೌ ಸ್ಥೋ ಗಾತುಂ ವಿತ್ವಾ ಗಾತುಮಿತಂ ಗಾತುಂ ಮಹ್ಯಂ ಗಾತುಂ ಪಶುಭ್ಯೋ ನಾಥವಿದೌ ಸ್ಥೋ ನಾಥಂ ವಿತ್ವಾ ನಾಥಮಿತಂ ನಾಥಂ ಮಹ್ಯಂ ನಾಥಂ ಪಶುಭ್ಯಃ ॥ ನ ವಾ ಉವೇ ತನ್ಮ್ರಿಯೇಥೇ ನ ರಿಷ್ಯಥೋ ದೇವಾꣳ ಇದಿಥೋ ಪಥಿಭಿಸ್ಸುಗೇಭಿಃ । ಯತ್ರ ಯಂತಿ ಸುಕೃತೋ ನಾಪಿ ದುಷ್ಕೃತಸ್ತತ್ರ ವಾಂ ದೇವಸ್ಸವಿತಾ ದಧಾತು ॥ ಆಶಾನಾಂ ವಾಮಾಶಾಪಾಲೇಭ್ಯಃ &mdash; ವಯಮ್ ॥ ನಾನಾ ಪ್ರಾಣೋ ಯಜಮಾನಸ್ಯ ಪಶುಭ್ಯಾಂ ಯಜ್ಞೋ &mdash; ಜೀವಂ ದೇವಾನಾಮಪೀತಾಂ ಪಾಥಃ &mdash; ಕಾಮಾಃ ॥ ಇಂದ್ರಸ್ಯ ಭಾಗಃ ಸುವಿತೇ—&mdash; ಯೋ ನೋದ್ವೇಷ್ಟ್ಯನುತꣳ ರವೇಥಾಂ &mdash;—ವೀರಾಃ । ಯದಸ್ಯ ಪಾರೇ ರಜಸಃ &mdash;—ಸ್ವಾಹಾ । ಯಸ್ಮಾದ್ಭೀಷಾ ವಾಶಿಷಾಥಾಂ ತತೋ ಅಭಯಂ ಕೃತಮ್ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತಂ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ಸ್ವಾಹಾ ॥ ಯಸ್ಮಾದ್ಭೀಷಾನ್ಯಷದತಂ ತತೋ ನೋ ಅಭಯಂ ಕೃತಮ್ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತಂ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ಸ್ವಾಹಾ ॥ ಯಸ್ಮಾದ್ಭೀಷಾವೇಪಿಷಾಥಾಂ ತತೋ ನೋ ಅಭಯಂ ಕೃತಮ್ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತಂ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ಸ್ವಾಹಾ ॥ ಯಸ್ಮಾದ್ಭೀಷಾ ಪಲಾಯಿಷಾಥಾಂ ತತೋ ನೋ ಅಭಯಂ ಕೃತಮ್ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತಂ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ಸ್ವಾಹಾ ॥ ಯಸ್ಮಾದ್ಭೀಷಾಸಮಜ್ಞಾಸಾಥಾಂ ತತೋ ನೋ ಅಭಯಂ ಕೃತಮ್ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತಂ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ಸ್ವಾಹಾ ॥ ಯಸ್ಮಾದ್ಭೀಷಾ ನಿಮೇಹಥಃ ತತೋ ನೋ ಅಭಯಂ ಕೃತಮ್ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತಂ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯಸ್ಮಾದ್ಭೀಷಾ ಶಕೃತ್ಕುರುಥಸ್ತತೋ ನೋ ಅಭಯಂ ಕೃತಮ್ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತಂ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯತ್ಪಶೂ ಮಾಯುಮಕೃಷಾತಾಮುರೋ ವಾ ಪದ್ಭಿರಾಹೇತೇ । ಅಗ್ನಿರ್ಮಾ ತಸ್ಮಾದೇನಸೋ ವಿಶ್ವಾನ್ಮುಂಚತ್ವꣳಹಸಸ್ಸ್ವಾಹಾ ॥ ವಪಾಶ್ರಪಣ್ಯೋಃ ತಂತ್ರೇಣ ಪ್ರತಿತಪನಮ್ । ಶಮಿತಾರ ಉಪೇತನ &mdash; ಪಾಶಾಭ್ಯಾಂ ಪಶೂ ಪ್ರಮುಂಚತ &mdash; ಪರಿ ॥ ಅದಿತಿಃ ಪಾಶಮಿತಿ ಕ್ರಮೇಣ ಪಾಶೌ ಪ್ರಮುಚ್ಯ ತಂತ್ರೇಣ ವ್ಯುದಸನಮ್ । ವಾಕ್ತ ಆಪ್ಯಾಯತಾಂ ಇತಿ ಕ್ರಮೇಣ ಆಪ್ಯಾಯನಮ್ । ಶಮೋಷಧೀಭ್ಯ ಇತಿ ಶೇಷಮಂತೇ ನಿನೀಯ । ಓಷಧೇ ತ್ರಾಯಸ್ವ ಇತ್ಯಾದಿ ಕ್ರಮೇಣ । ರಕ್ಷಸಾಂ ಭಾಗೌ ಸ್ಥಃ ಇತಿ ನಿರಸನಮ್ । ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಾಮುತ್ಕೃಂತಾಮಿ । ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಾಮುತ್ಕೃಂತಾಮಿ । ಪ್ರತ್ಯುಷ್ಟಂ ಇತಿ ತಂತ್ರೇಣ । ಮುಖ್ಯಸ್ಯ ವಪಾಶ್ರಪಣ್ಯೋರನ್ವಾರಂಭಃ । ನಿರ್ದಗ್ಧಂ ಇತಿ ತಂತ್ರೇಣ । ವಾಯೋ ವೀಹಿ, ತ್ವಾಮು ತೇ ದಧಿರೇ ಇತಿ ಭೇದೇನ । ಯಸ್ತ ಆತ್ಮಾ ಇತಿ ಪ್ರತ್ಯೇಕಮನೂಹೇನ ಅಭಿಘಾರಣಮ್ । ಕೇಚಿದೂಹಮಿಚ್ಛಂತಿ೧ । ದೃꣳಹತಂ ಗಾ ದೃꣳಹತಂ ಗೋಪತಿಂ ಮಾ ವೋ ಯಜ್ಞಪತೀ ರಿಷತ್ ಇತಿ ತಂತ್ರೇಣೋದ್ವಾಸ್ಯ । ಸುಪಿಪ್ಪಲಾ ಓಷಧೀ ಕೃತಂ ಇತಿ ತಂತ್ರೇಣಾಸಾದನಮ್ । ಪ್ರಯುತಾ ದ್ವೇಷಾꣳಸಿ ಇತ್ಯಾವೃತ್ತಿಃ । ಇದಮಿಂದ್ರಿಯಂ ಇತಿ ಭೇದೇನ ಅಭಿಮರ್ಶನಮ್ । ಉತ್ತಮಪ್ರಯಾಜಾದಿ । ಪೂರ್ವಪರಿವಪ್ಯꣳ ಹುತ್ವಾ ಕ್ರಮೇಣ ವಪಾಪ್ರಚಾರಃ । ಅಗ್ನೀಷೋಮಾಭ್ಯಾಂ ಛಾಗಸ್ಯ ವಪಾಯಾ , ಇಂದ್ರಾಗ್ನಿಭ್ಯಾಂ ಛಾಗಸ್ಯ ವಪಾಯಾ । ಉತ್ತರಪರಿವಪ್ಯಹೋಮಾಂತಂ ಕೃತ್ವಾ । ಪೃಥಗ್ವಪೋದ್ಧರಣಾಭಿಘಾರಣಂ ವಪಾಶ್ರಪಣೀ ಪ್ರಹರಣಂ ಚ । ಸಕೃದೇವ ಸಂಸ್ರಾವೇಣಾಭಿಜುಹೋತಿ । ಪಶುಪುರೋಡಾಶಕಾಲೇ ದ್ವಾವಿಂಶತಿಕಪಾಲಾನಿ । ನಿರ್ವಪಣಕಾಲೇ ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಂ ನಿರ್ವಪಾಮಿ । ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಂ ನಿರ್ವಪಾಮಿ । ಅಗ್ನೀಷೋಮೌ ಹವ್ಯꣳ ರಕ್ಷೇಥಾಮಿಂದ್ರಾಗ್ನೀ ಹವ್ಯꣳ ರಕ್ಷೇಥಾಮ್ । ಏವಮೇವ ಪ್ರೋಕ್ಷಣಮಧಿವಾಪಸ್ಸಂವಾಪಶ್ಚ । ಹವಿಷ್ಕೃತಾ ವಾಚಂ ವಿಸೃಜ್ಯ ಪಶುಂ ವಿಶಾಸ್ತಿ । ಗುದೇ ಮಾ ನಿರ್ವ್ಲೇಷೀರ್ವನಿಷ್ಠೂ ಮಾ ನಿರ್ವ್ಲೇಷೀಃ ಇತಿ ಸಂಪ್ರೇಷ್ಯತಿ । ತೂಷ್ಣೀಮಭಿಘಾರಣಮ್ । ಪ್ರಿಯೇಣೇತ್ಯಾ- ಸಾದನಮ್ । ಅಯಂ ಯಜ್ಞೋ, ಯೋ ನಃ ಕನೀಯೋ, ಮಮಾಗ್ನೇ, ಪಂಚಹೋತೇತ್ಯಾಸನ್ನಾಭಿಮರ್ಶನಮ್ । ಪ್ರಚರಣಕಾಲೇ ಅಗ್ನೀಷೋಮಾಭ್ಯಾಂ ಪುರೋಡಾಶಸ್ಯಾನುಬ್ರೂಹಿ । ಅಗ್ನೀಷೋಮಾಭ್ಯಾಂ ಪುರೋಡಾಶಸ್ಯ ಪ್ರೇಷ್ಯ । ಅಗ್ನೀಷೋಮಾಭ್ಯಾಮಿದಮ್ । ಅಗ್ನೀಷೋಮಯೋರಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ಇಂದ್ರಾಗ್ನಿಭ್ಯಾಂ ಪುರೋಡಾಶಸ್ಯಾನುಬ್ರೂಹಿ । ಇಂದ್ರಾಗ್ನಿಭ್ಯಾಂ ಪುರೋಡಾಶಸ್ಯ ಪ್ರೇಷ್ಯ । ಇಂದ್ರಾಗ್ನಿಭ್ಯಾಮಿದಮ್ । ಇಂದ್ರಾಗ್ನಿಯೋರಹಂ ದೇವಯಜ್ಯಯೇಂದ್ರಿಯಾವ್ಯನ್ನಾದೋ ಭೂಯಾಸಮ್ । ಶೃತꣳ ಹವೀಶ್ಶಮಿತಃ ಇತ್ಯಾದಿ ಸಂ ತೇ ಮನಸಾ &mdash; ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಮಭಿಘಾರಯಾಮಿ । ಅನ್ಯಃ ಪೃಷದಾಜ್ಯಮಾನಯತಿ । ಅಧ್ವರ್ಯುಃ ಪುನಃ ಸಂ ತೇ ಮನಸಾ &mdash; ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಮಭಿಘಾರಯಾಮಿ । ಯಸ್ತ ಆತ್ಮೇತಿ ಕ್ರಮೇಣ । ಊಷ್ಮಾಭಿಮಂತ್ರಣಂ ತಂತ್ರೇಣ । ಉದ್ವಾಸನಂ ಕ್ರಮೇಣ ಸ್ವೇನ ಸ್ವೇನ ಹೃದಯಶೂಲೇನ ಸಹ । ಪಂಚಹೋತ್ರಾಸಾದನಂ ಕ್ರಮೇಣ । ಇದಮಿಂದ್ರಿಯಮಿತಿ ಕ್ರಮೇಣ । ಅಭ್ಯಾವರ್ತತೇ ಮನೋತಾ । ಚತೃಷೂಪಸ್ತೃಣೀತೇತ್ಯಾದಿ । ಜುಹ್ವಾಂ ದೈವತಾನ್ಯವಧಾಯ ಉಪಭೃತಿ ಸ್ವಿಷ್ಟಕೃದರ್ಥಂ ತ್ರ್ಯಂಗಾನ್ಯವಧಾಯ ನಾಭಿಘಾರಯತಿ । ಅಥ ಹವಿಷಾ ಪ್ರಚರತಿ । ಅಗ್ನೀಷೋಮಾಭ್ಯಾಂ ಛಾಗಸ್ಯ ಹವಿಷೋಽನುಬ್ರೂ೩ಹಿ ಅಗ್ನೀಷೋಮಾಭ್ಯಾಂ ಛಾಗಸ್ಯ ಹವಿಷಃ ಪ್ರೇಷ್ಯ । ಅರ್ಧರ್ಚೇ ವಸಾಹೋಮಂ ಕೃತ್ವಾ ನ ದಿಗ್ಯಾಗಃ । ವಸಾಹೋಮಶೇಷಮನ್ಯತ್ರ ನಿಧಾಯ । ಪುನಃ ಜುಹೂವಸಾಹೋಮಹವನೀಮುಪಸ್ತೀರ್ಯ ದೈವತಾನ್ಯವಧಾಯ ಉಪಭೃತಿ ಹವಿಷ್ಯೇವ ತ್ರ್ಯಂಗಾನ್ಯವಧಾಯ ದ್ವಿರಭಿಘಾರಯತಿ । ಐಂದ್ರಾಗ್ನಯಾಗಃ । ಇಂದ್ರಾಗ್ನಿಭ್ಯಾಂ ಛಾಗಸ್ಯ ಹವಿಷೋಽನುಬ್ರೂ೩ಹಿ । ಇಂದ್ರಾಗ್ನಿಭ್ಯಾಂ ಛಾಗಸ್ಯ ಹವಿಷಃ ಪ್ರೇಷ್ಯ । ಪುರ್ವವದ್ವಸಾಹೋಮಂ ಕೃತ್ವಾ ಉಭಯೋರ್ವಸಾಶೇಷಮೇಕೀಕೃತ್ಯ ದಿಗ್ಯಾಗಃ । ವನಸ್ಪತಿಯಾಗಾದಿ । ಗುದಹೋಮೇ ಸಮುದ್ರಂ ಗಚ್ಛತಗ್ಗ್ ಸ್ವಾಹಾಂತರಿಕ್ಷಂ ಗಚ್ಛತಗ್ಗ್ ಸ್ವಾಹಾ ಇತ್ಯಾದಿ ಸರ್ವತ್ರ ಊಹಃ । ಸ್ವರುಹೋಮೇ ದ್ಯಾಂ ತೇ ಧೂಮೋ ಗಚ್ಛತು ಇತಿ ಕೇವಲ ಐಂದ್ರಾಗ್ನ ಸ್ವರುಹೋಮಃ । ತಂತ್ರೇಣ ಶೂಲದ್ವಯೋರುದ್ವಾಸನಮ್ । ಶುಚೌ ಸ್ಥ ತಂ ಪಾಪ್ಮಾನಮಭಿಶೋಚತಂ ಯೋಽಸ್ಮಾನ್ &mdash; ದ್ವಿಷ್ಮಃ । ಉಭಯೋರ್ಜಾಘನೀಭ್ಯಾಂ ತಂತ್ರೇಣ ಪತ್ನೀಸ್ಸಂಯಾಜಯಂತಿ ।</p>
<p>॥ ಇತಿ ದ್ವಿಪಶು ಪ್ರಯೋಗಃ ॥</p>
<p>॥ ಅಥ ತ್ರಿಪಶುಪ್ರಯೋಗಃ ॥</p>
<p>ಪಶುಶಾಖಾಹರಣೇ ಏಕ ಏವ ಶಾಖಾ ಮಂತ್ರೇಣ । ಏಕೈವ ಪ್ಲಕ್ಷಶಾಖಾಂ ತೂಷ್ಣೀಂ । ತ್ರಿವೃತ್ಪಲಾಶೇ ದರ್ಭಃ &mdash; ಪಶೂನ್ ಹವ್ಯಂ ಕರೋತು ಮೇ । ಪ್ರತಿಪಶು ಸ್ವರುಃ । ದಿವಸ್ಸೂನವಸ್ಸ್ಥ ತನ್ತ್ರೇಣ ಸ್ವರೂನಾದಾಯ । ಅಂತರಿಕ್ಷಸ್ಯ ವೋ ಸಾನಾವವಗೂಹಾಮಿ । ಇಷೇ ತ್ವೇತ್ಯಾದಿ । ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಮುಪಾಕರೋಮಿ । ಪ್ರಜ್ಞಾತೇ ಬರ್ಹಿಷೀ ನಿಧಾಯ । ಅನ್ಯೇ ಬರ್ಹಿಷೀ ಆದಾಯ । ತಯೈವ ಪ್ಲಕ್ಷಶಾಖಯಾ ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಮುಪಾಕರೋಮಿ । ತೇಽಪಿ ಬರ್ಹಿಷೀ ಪ್ರಜ್ಞಾತೇ ನಿಧಾಯ । ಪುನರನ್ಯೇ ಬರ್ಹಿಷೀ ಆದಾಯ । ತಯೈವ ಪ್ಲಕ್ಷಶಾಖಯಾ ಅಶ್ವಿಭ್ಯಾಂ ತ್ವಾ ಜುಷ್ಟಮುಪಾಕರೋಮಿ । ತೇಽಪಿ ಬರ್ಹಿಷೀ ಪ್ರಜ್ಞಾತೇ ನಿಧಾಯ । ಉಪಾಕೃತ್ಯ ಪಂಚ ಜುಹೋತಿ । ಪ್ರಜಾನನ್ತಃ ___ ಸುವರ್ಗಂ ಯಾತ ಪಥಿಭಿಃ __ ಪ್ರತಿತಿಷ್ಠತ ಶರೀರೈಸ್ಸ್ವಾಹಾ । ಪಶುಭ್ಯ ಇದಮ್ । ಯೇಷಾಮೀಶೇ &mdash; ನಿಷ್ಕ್ರೀತಾ ಇಮೇ ಯಜ್ಞಿಯಂ ಭಾಗಂ ಯಂತು ರಾಯಸ್ಪೋಷಾ &mdash; ಸಂತು ಸ್ವಾಹಾ ॥ ಯೇ ಬಧ್ಯಮಾನಾನನುಬಧ್ಯಮಾನಾ ಅಭ್ಯೈಕ್ಷಂತ &mdash;ಸಂವಿದಾನಸ್ಸ್ವಾಹಾ—। ಯ ಆರಣ್ಯಾಃ &mdash; ಸ್ವಾಹಾ ॥ ಪ್ರಮುಂಚಮಾನಾ &mdash;—ದೇವಾಃ । ಉಪಾಕೃತಾಞ್ಚ್ಛಶಮಾನಾನ್ ಯದಸ್ಥಾಜ್ಜೀವಂ ದೇವಾನಾಮಪಿ ಯಂತು ಪಾಥಸ್ಸ್ವಾಹಾ ॥ ದೇವಸ್ಯ ತ್ವೇತ್ಯಾದಿ । ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಂ ನಿಯುನಜ್ಮಿ । ಪುನರ್ದೇವಸ್ಯ ತ್ವೇತ್ಯಾದಿ । ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಂ ನಿಯುನಜ್ಮಿ । ಪುನರ್ದೇವಸ್ಯ ತ್ವೇತ್ಯಾದಿ । ಅಶ್ವಿಭ್ಯಾಂ ತ್ವಾ ಜುಷ್ಟಂ ನಿಯುನಜ್ಮಿ । ಉತ್ತರತೋ ಯೂಪಸ್ಯ ನಿಯುನಕ್ತಿ । ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಂ ಪ್ರೋಕ್ಷಾಮಿ । ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಂ ಪ್ರೋಕ್ಷಾಮಿ । ಅಶ್ವಿಭ್ಯಾಂ ತ್ವಾ ಜುಷ್ಟಂ ಪ್ರೋಕ್ಷಾಮಿ । ಅಪಾಂ ಪೇರುರಸೀತ್ಯಾದಿ ಸರ್ವತಶ್ಚ ಪ್ರೋಕ್ಷ್ಯೇತ್ಯಂತಂ ಏಕಸ್ಯ ಕೃತ್ವಾ ಪುನರನ್ಯಸ್ಯ ಕರೋತಿ । ಸ್ರುಚ್ಯಮಾಘಾರ್ಯ ಪ್ರತ್ಯಾಕ್ರಮ್ಯ । ಜುಹ್ವಾ ಪಶೂನ್ ಸಮನಕ್ತಿ । ಸಂ ತೇ ಪ್ರಾಣೋ ಇತ್ಯಾದಿ । ಶ್ರೋಣ್ಯಾಂ , ಇತ್ಯಂತಂ ಏಕಸ್ಯ ಕೃತ್ವಾ ಇತರಸ್ಯ ಕರೋತಿ । ಧ್ರುವಾ ಸಮಂಜನಾದಿ ಕರ್ಮ ಪ್ರತಿಪದ್ಯತೇ । ದಶ ಪ್ರಯಾಜಾನಿಷ್ಟ್ವಾ ಪ್ರತ್ಯಾಕ್ರಮ್ಯ ಜುಹ್ವಾ ಸ್ವರುತ್ರಯಂ ಸ್ವಧಿತಿಂ ಚ ಅನಕ್ತಿ । ಸ್ವರ್ವಂಜನಂ ತಂತ್ರೇಣ ಕರೋತಿ । ಸಕೃತ್ ಸ್ವಧಿತೇರನ್ಯತರಾಂ ಧಾರಾಮ್ । ಸ್ವರುಮಂತರ್ಧಾಯ ಸ್ವಧಿತಿನಾ ಏಕಂ ಪಶುಂ ಸಮನಕ್ತಿ । ಪುನಃ ಸ್ವಧಿತ್ಯಂಜನಮ್ । ಅನ್ಯಮನ್ಯಂ ಸ್ವರುಮಂತರ್ಧಾಯ ಸ್ವಧಿತಿನಾ ಏವಮಿತರೌ ಸಮನಕ್ತಿ । ಪರ್ಯಗ್ನಿಕರಣಂ ತಂತ್ರೇಣ । ಪರ್ಯಗ್ನಯೇ ಕ್ರಿಯಮಾಣಾಯಾನುಬ್ರೂಹಿ ಇತ್ಯನೂಹೇನ ಸಂಪ್ರೇಷ್ಯತಿ । ಪ್ರಜಾನನ್ತಃ ___ ಸುವರ್ಗಂ ಯಾತ ಪಥಿಭಿಃ __ ಪ್ರತಿತಿಷ್ಠತ ಶರೀರೈಸ್ಸ್ವಾಹಾ । ಪಶುಪತೇಃ ಪಶವೋ &mdash;—ತೇಷಾಂ ಯಾನ್ ವವ್ರಿರೇ ದೇವಾಸ್ತಾಗ್ ಸ್ವರಾಡನುಮನ್ಯತಾಗ್ ಸ್ವಾಹಾ ॥ ತ್ರಯಾಣಾಂ ತಂತ್ರೇಣ ಪ್ರಮೋಕಃ । ಯೇ ಬಧ್ಯಮಾನಾನನುಬಧ್ಯಮಾನಾ ಅಭ್ಯೈಕ್ಷಂತ &mdash;ಸಂವಿದಾನಸ್ಸ್ವಾಹಾ—। ಪ್ರಮುಚ್ಯಮಾನೇ । ಪ್ರಮುಂಚಮಾನಾ &mdash;—ದೇವಾಃ । ಉಪಾಕೃತಾಞ್ಚ್ಛಶಮಾನಾನ್ ಯದಸ್ಥಾಜ್ಜೀವಂ ದೇವಾನಾಮಪಿ ಯಂತು ಪಾಥಸ್ಸ್ವಾಹಾ ॥ ಪ್ರಣೀಯಮಾನೇ । ವಪಾಶ್ರಪಣೀಭ್ಯಾಂ ಮುಖ್ಯಂ ಪಶುಮನ್ವಾರಭೇತೇ ಅಧ್ವರ್ಯುರ್ಯಜಮಾನಶ್ಚ । ಏಕ ಏವ ಅಧ್ರಿಗು ಸಂಪ್ರೈಷಃ । ತಂತ್ರೇಣ ಅಗ್ನೇರ್ಹರಣಮ್ । ನಾನಾ ಪ್ರಾಣೋ ಯಜಮಾನಸ್ಯ ಪಶುಭಿರ್ಯಜ್ಞೋ ದೇವೇಭಿಸ್ಸಹ ದೇವಯಾನಃ । ಜೀವಂ ದೇವಾನಾಮಪಿ ಯಂತು ಪಾಥಸ್ಸತ್ಯಾಸ್ಸಂತು ಯಜಮಾನಸ್ಯ ಕಾಮಾಃ ॥ ಅಧ್ವರ್ಯುರ್ಜಪತಿ । ಪೃಥಿವ್ಯಾಸ್ಸಂಪೃಚಃ ಪಾಹಿ ಇತ್ಯಾವರ್ತತೇ । ಅಮಾಯುಂ ಕೃಣ್ವಂತ ಸಂಜ್ಞಪಯತ ಇತಿ ಸಂಪ್ರೈಷಃ । ಸ್ವರ್ವಿದಸ್ಸ್ಥ ಸ್ವರ್ವಿತ್ವಾ ಸ್ವರಿತ ಸ್ವರ್ಮಹ್ಯಗ್ಗ್ ಸ್ವಃ ಪಶುಭ್ಯೋ ಲೋಕವಿದಸ್ಸ್ಥ ಲೋಕಂ ವಿತ್ವಾ ಲೋಕಮಿತ ಲೋಕಂ ಮಹ್ಯಂ ಲೋಕಂ ಪಶುಭ್ಯೋ ಗಾತುವಿದಸ್ಸ್ಥ ಗಾತುಂ ವಿತ್ವಾ ಗಾತುಮಿತ ಗಾತುಂ ಮಹ್ಯಂ ಗಾತುಂ ಪಶುಭ್ಯೋ ನಾಥವಿದಸ್ಸ್ಥ ನಾಥಂ ವಿತ್ವಾ ನಾಥಮಿತ ನಾಥಂ ಮಹ್ಯಂ ನಾಥಂ ಪಶುಭ್ಯಃ ॥ ನ ವಾ ಉವೇ ತನ್ಮ್ರಿಯಧ್ವೇ ನ ರಿಷ್ಯಥ ದೇವಾꣳ ಇದಿಥ ಪಥಿಭಿಸ್ಸುಗೇಭಿಃ । ಯತ್ರ ಯಂತಿ ಸುಕೃತೋ ನಾಪಿ ದುಷ್ಕೃತಸ್ತತ್ರ ವೋ ದೇವಸ್ಸವಿತಾ ದಧಾತು ॥ ಆಶಾನಾಂ ವ ಆಶಾಪಾಲೇಭ್ಯಃ &mdash; ವಯಮ್ ॥ ನಾನಾ ಪ್ರಾಣೋ ಯಜಮಾನಸ್ಯ ಪಶುಭಿರ್ಯಜ್ಞೋ ದೇವೇಭಿಸ್ಸಹ ದೇವಯಾನಃ । ಜೀವಂ ದೇವಾನಾಮಪಿ ಯಂತು ಪಾಥಸ್ಸತ್ಯಾಸ್ಸಂತು ಯಜಮಾನಸ್ಯ ಕಾಮಾಃ ॥ ಇಂದ್ರಸ್ಯ ಭಾಗಃ ಸುವಿತೇ &mdash; ಯೋ ನೋದ್ವೇಷ್ಟ್ಯನುತꣳ ರವಧ್ವಂ &mdash;—ವೀರಾಃ । ಯದಸ್ಯ ಪಾರೇ ರಜಸಃ &mdash; ಸ್ವಾಹಾ । ಯಸ್ಮಾದ್ಭೀಷಾ ವಾಶಿಢ್ವಂ ತತೋ ಅಭಯಂ ಕೃತ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ಸ್ವಾಹಾ ॥ ಯಸ್ಮಾದ್ಭೀಷಾನ್ಯಷದತ ತತೋ ಅಭಯಂ ಕೃತ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ಸ್ವಾಹಾ ॥ ಯಸ್ಮಾದ್ಭೀಷಾವೇಪಿಢ್ವಂತತೋ ಅಭಯಂ ಕೃತ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ಸ್ವಾಹಾ ॥ ಯಸ್ಮಾದ್ಭೀಷಾ ಪಲಾಯಿಢ್ವಂತತೋ ಅಭಯಂ ಕೃತ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ಸ್ವಾಹಾ ॥ ಯಸ್ಮಾದ್ಭೀಷಾಸಮಜ್ಞಾಧ್ವಂ ತತೋ ಅಭಯಂ ಕೃತ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯ ಇದಮಕಃ &mdash; ಸ್ವಾಹಾ ॥ ಯಸ್ಮಾದ್ಭೀಷಾ ನಿಮೇಹಥತತೋ ಅಭಯಂ ಕೃತ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯಸ್ಮಾದ್ಭೀಷಾ ಶಕೃತ್ಕುರುಥ ತತೋ ಅಭಯಂ ಕೃತ । ಪ್ರಜಾಭ್ಯಸ್ಸರ್ವಾಭ್ಯೋ ಮೃಡತ ನಮೋ ರುದ್ರಾಯ ಮೀಢುಷೇ ಸ್ವಾಹಾ ॥ ಯತ್ಪಶವೋ ಮಾಯುಮಕೃತೋರೋ ವಾ ಪದ್ಭಿರಾಘ್ನತೇ । ಅಗ್ನಿರ್ಮಾ ತಸ್ಮಾದೇನಸೋ ವಿಶ್ವಾನ್ಮುಂಚತ್ವꣳಹಸಸ್ಸ್ವಾಹಾ ॥ ವಪಾಶ್ರಪಣ್ಯೋಃ ತಂತ್ರೇಣ ಪ್ರತಿತಪನಮ್ । ಶಮಿತಾರ ಉಪೇತನ &mdash; ಪಾಶೇಭ್ಯಃ ಪಶೂನ್ ಪ್ರಮುಂಚತ &mdash;—ಪರಿ ॥ ಅದಿತಿಃ ಪಾಶಂ ಪ್ರಮುಮೋಕ್ತ್ವೇತನ್ನಮಃ &mdash; ಕರೋಮಿ ಇತಿ ಕ್ರಮೇಣ ಪಾಶಾನ್ ಪ್ರಮುಚ್ಯ ತಂತ್ರೇಣ ವ್ಯುದಸನಮ್ । ವಾಕ್ತ ಆಪ್ಯಾಯತಾಂ ಇತಿ ಕ್ರಮೇಣ ಆಪ್ಯಾಯನಮ್ । ಶಮೋಷಧೀಭ್ಯ ಇತಿ ಸರ್ವೇಷಾಮಂತೇ ನಿನೀಯ । ಓಷಧೇ ತ್ರಾಯಸ್ವ ಇತ್ಯಾದಿ ಕ್ರಮೇಣ । ರಕ್ಷಸಾಂ ಭಾಗಾಸ್ಸ್ಥ ಇತಿ ನಿರಸನಮ್ । ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಾಮುತ್ಕೃಂತಾಮಿ । ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಾಮುತ್ಕೃಂತಾಮಿ । ಅಶ್ವಿಭ್ಯಾಂ ತ್ವಾ ಜುಷ್ಟಾಮುತ್ಕೃಂತಾಮಿ । ಪ್ರತ್ಯುಷ್ಟಮಿತಿ ತಂತ್ರೇಣ । ಮುಖ್ಯಸ್ಯ ವಪಾಶ್ರಪಣ್ಯೋಃ ಅನ್ವಾರಂಭಃ । ನಿರ್ದಗ್ಧಮಿತಿ ತಂತ್ರೇಣ । ವಾಯೋ ವೀಹಿ ಸ್ತೋಕಾನಾಂ, ತ್ವಾಮು ತೇ ದಧಿರೇ ಇತಿ ಭೇದೇನ । ಯಸ್ತ ಆತ್ಮಾ ಇತಿ ಪ್ರತ್ಯೇಕಮನೂಹೇನ ಅಭಿಘಾರಣಮ್ । ಕೇಚಿದೂಹಮಿಚ್ಛಂತಿ೧ । ದೃꣳಹತ ಗಾ ದೃꣳಹತ ಗೋಪತಿಂ ಮಾ ವೋ ಯಜ್ಞಪತೀ ರಿಷತ್ ಇತಿ ತಂತ್ರೇಣೋದ್ವಾಸ್ಯ । ಸುಪಿಪ್ಪಲಾ ಓಷಧೀ ಕೃತ ಇತಿ ದಕ್ಷಿಣಸ್ಯಾಂ ವೇದಿಶ್ರೋಣ್ಯಾಂ ಬರ್ಹಿಷಿ ಪ್ಲಕ್ಷಶಾಖಾಯಾಂ ತಂತ್ರೇಣಾಸಾದನಮ್ । ಪ್ರಯುತಾ ದ್ವೇಷಾꣳಸಿ ಇತ್ಯಾವೃತ್ತಿಃ । ಇದಮಿಂದ್ರಿಯಂ ಇತಿ ಪೃಥಕ್ಪೃಥಗಭಿಮರ್ಶನಮ್ । ಉತ್ತಮಪ್ರಯಾಜಾದಿ । ಪೂರ್ವಪರಿವಪ್ಯꣳ ಹುತ್ವಾ ಕ್ರಮೇಣ ವಪಾ ಪ್ರಚಾರಃ । ಅಗ್ನೀಷೋಮಾಭ್ಯಾಂ ಛಾಗಸ್ಯ ವಪಾಯಾ ಮೇದಸೋಽನುಬ್ರೂ೩ಹಿ, ಅಗ್ನೀಷೋಮಾಭ್ಯಾಂ ಛಾಗಸ್ಯ ವಪಾಯಾ ಮೇದಸಃ ಪ್ರೇಷ್ಯ । ಇಂದ್ರಾಗ್ನಿಭ್ಯಾಂ ಛಾಗಸ್ಯ ವಪಾಯಾ ಮೇದಸೋಽನುಬ್ರೂ೩ಹಿ । ಇಂದ್ರಾಗ್ನಿಭ್ಯಾಂ ಛಾಗಸ್ಯ ವಪಾಯಾ ಮೇದಸಃ ಪ್ರೇಷ್ಯ । ಅಶ್ವಿಭ್ಯಾಂ ಛಾಗಸ್ಯ ವಪಾಯಾ ಮೇದಸೋಽನುಬ್ರೂ೩ಹಿ, ಅಶ್ವಿಭ್ಯಾಂ ಛಾಗಸ್ಯ ವಪಾಯಾ ಮೇದಸಃ ಪ್ರೇಷ್ಯ । ಸರ್ವೇಷಾಂ ಇದ್ರಿಯಾವೀ ಭೂಯಾಸಂ । ಜೇಮಾನಂ ಮಹಿಮಾನಮಿತಿ ವಾ । ಉತ್ತರಪರಿವಪ್ಯಹೋಮಾಂತಂ ಕೃತ್ವಾ । ಪೃಥಗ್ವಪೋದ್ಧರಣಾಭಿಘಾರಣಂ ವಪಾಶ್ರಪಣೀ ಪ್ರಹರಣಂ ಚ । ಸಕೃದೇವ ಸಂಸ್ರಾವೇಣಾಭಿಜುಹೋತಿ ।</p>
<p>ಅಗ್ನೀಷೋಮೀಯಾದೀನಾಂ ಪಶುಪುರೋಡಾಶಾನಾಂ ಪಾತ್ರಸಂಸಾದನಾದಿ ಕರ್ಮ ಪ್ರತಿಪದ್ಯತೇ । ತ್ರಯಸ್ತ್ರಿಂಶತ್ ಕಪಾಲಾನಿ ಸ್ಫ್ಯಶ್ಚ ದ್ವಂದ್ವಮ್ । ನಿರ್ವಪಣಕಾಲೇ ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಂ ನಿರ್ವಪಾಮಿ । ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಂ ನಿರ್ವಪಾಮಿ । ಅಶ್ವಿಭ್ಯಾಂ ತ್ವಾ ಜುಷ್ಟಂ ನಿರ್ವಪಾಮಿ । ಅಗ್ನೀಷೋಮೌ ಹವ್ಯꣳ ರಕ್ಷೇಥಾಮಿಂದ್ರಾಗ್ನೀ ಹವ್ಯꣳ ರಕ್ಷೇಥಾಮಶ್ವಿನೌ ಹವ್ಯꣳ ರಕ್ಷೇಥಾಮ್ । ಏವಮೇವ ಪ್ರೋಕ್ಷಣಮಧಿವಾಪಸ್ಸಂವಾಪಶ್ಚ । ಹವಿಷ್ಕೃತಾ ವಾಚಂ ವಿಸೃಜ್ಯ ಪಶುಂ ವಿಶಾಸ್ತಿ । ಗುದಾನಿ ಮಾ ನಿರ್ವ್ಲೇಷೀರ್ವನಿಷ್ಠೂನ್ ಮಾ ನಿರ್ವ್ಲೇಷೀಃ ಇತಿ ಸಂಪ್ರೇಷ್ಯತಿ । ಸರ್ವೇಷಾಂ ತೂಷ್ಣೀಮಭಿಘಾರಣಮ್ । ಪ್ರಿಯೇಣೇತ್ಯಾಸಾದನಮ್ । ಅಯಂ ಯಜ್ಞೋ, ಯೋ ನಃ ಕನೀಯೋ &mdash;ಅಪತಮಿಂದ್ರಾಗ್ನೀ ಭುವನಾನ್ನುದೇತಾ &mdash; ವಿದೇಯ ಐಂದ್ರಾಗ್ನ । ಯೋ ನಃ ಕನೀಯೋ &mdash;ಅಪತಮಶ್ವಿನೌ ಭುವನಾನ್ನುದೇತಾ &mdash; ವಿದೇಯ ಆಶ್ವಿನಮ್ । ಮಮಾಗ್ನೇ, ಪಂಚಹೋತೇತ್ಯಾಸನ್ನಾಭಿಮರ್ಶನಮ್ । ಪ್ರಚರಣಕಾಲೇ ಅಗ್ನೀಷೋಮಾಭ್ಯಾಂ ಪುರೋಡಾಶಸ್ಯಾನುಬ್ರೂ೩ಹಿ। ಅಗ್ನೀಷೋಮಾಭ್ಯಾಂ ಪುರೋಡಾಶಸ್ಯ ಪ್ರೇಷ್ಯ । ಅಗ್ನೀಷೋಮಾಭ್ಯಾಮಿದಮ್ । ಅಗ್ನೀಷೋಮಯೋರಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ಇಂದ್ರಾಗ್ನಿಭ್ಯಾಂ ಪುರೋಡಾಶಸ್ಯಾನುಬ್ರೂ೩ಹಿ । ಇಂದ್ರಾಗ್ನಿಭ್ಯಾಂ ಪುರೋಡಾಶಸ್ಯ ಪ್ರೇಷ್ಯ । ಇಂದ್ರಾಗ್ನಿಭ್ಯಾಮಿದಮ್ । ಇಂದ್ರಾಗ್ನಿಯೋರಹಂ ದೇವಯಜ್ಯಯೇಂದ್ರಿಯಾವ್ಯನ್ನಾದೋ ಭೂಯಾಸಮ್ । ಅಶ್ವಿಭ್ಯಾಂ ಪುರೋಡಾಶಸ್ಯಾನುಬ್ರೂ೩ಹಿ । ಅಶ್ವಿಭ್ಯಾಂ ಪುರೋಡಾಶಸ್ಯ ಪ್ರೇಷ್ಯ । ಅಶ್ವಿಭ್ಯಾಮಿದಮ್ । ಅಶ್ವಿನೋರಹಂ ದೇವಯಜ್ಯಯೇಂದ್ರಿಯಾವ್ಯನ್ನಾದೋ ಭೂಯಾಸಮ್ । ಶೃತꣳ ಹವೀರಿತ್ಯಾದಿ ಸಂ ತೇ ಮನಸಾ &mdash; ಅಗ್ನೀಷೋಮಾಭ್ಯಾಂ ತ್ವಾ ಜುಷ್ಟಮಭಿಘಾರಯಾಮಿ । ಅನ್ಯಃ ಪೃಷದಾಜ್ಯಮಾನಯತಿ । ಅಧ್ವರ್ಯುಃ ಪುನಃ ಸಂ ತೇ ಮನಸಾ &mdash; ಇಂದ್ರಾಗ್ನಿಭ್ಯಾಂ ತ್ವಾ ಜುಷ್ಟಮಭಿಘಾರಯಾಮಿ । ಪುನಃ ಸಂ ತೇ ಮನಸಾ &mdash; ಅಶ್ವಿಭ್ಯಾಂ ತ್ವಾ ಜುಷ್ಟಮಭಿಘಾರಯಾಮಿ । ಯಸ್ತ ಆತ್ಮೇತಿ ಕ್ರಮೇಣ ಆಜ್ಯೇನ ಪಶುಮಭಿಘಾರಯತಿ । ಸ್ವಾಹೋಷ್ಮಣ ಊಷ್ಮಾಭಿಮಂತ್ರಣಂ ತಂತ್ರೇಣ । ಉದ್ವಾಸನಂ ಕ್ರಮೇಣ ಸ್ವೇನ ಸ್ವೇನ ಹೃದಯಶೂಲೇನ ಸಹ । ಪಂಚಹೋತ್ರಾಸಾದನಂ ಕ್ರಮೇಣ । ಇದಮಿಂದ್ರಿಯಮಿತಿ ಕ್ರಮೇಣ । ಅಭ್ಯಾವರ್ತತೇ ಮನೋತಾ । ಚತೃಷೂಪಸ್ತೃಣೀತೇತ್ಯಾದಿ । ಜುಹ್ವಾಂ ದೈವತಾನ್ಯವದಾಯ ಉಪಭೃತಿ ಸ್ವಿಷ್ಟಕೃದರ್ಥಂ ತ್ರ್ಯಂಗಾನ್ಯವದಾಯ ನಾಭಿಘಾರಯತಿ । ಅಥ ಹವಿಷಾ ಪ್ರಚರತಿ । ಅಗ್ನೀಷೋಮಾಭ್ಯಾಂ ಛಾಗಸ್ಯ ಹವಿಷೋಽನುಬ್ರೂ೩ಹಿ, ಅಗ್ನೀಷೋಮಾಭ್ಯಾಂ ಛಾಗಸ್ಯ ಹವಿಷಃ ಪ್ರೇಷ್ಯ । ಅರ್ಧರ್ಚೇ ವಸಾಹೋಮಂ ಕೃತ್ವಾ ನ ದಿಗ್ಯಾಗಃ । ವಸಾಹೋಮಶೇಷಮನ್ಯತ್ರ ನಿಧಾಯ । ಪುನಃ ಜುಹೂ ವಸಾಹೋಮಹವನೀಮುಪಸ್ತೀರ್ಯ ದೈವತಾನ್ಯವದಾಯ, ಉಪಭೃತಿ ಹವಿಷ್ಯೇವ ತ್ರ್ಯಂಗಾನ್ಯವದಾಯ ನಾಭಿಘಾರಯತಿ । ಅಥ ಐಂದ್ರಾಗ್ನಯಾಗಃ ಇಂದ್ರಾಗ್ನಿಭ್ಯಾಂ ಛಾಗಸ್ಯ ಹವಿಷೋಽನುಬ್ರೂ೩ಹಿ । ಇಂದ್ರಾಗ್ನಿಭ್ಯಾಂ ಛಾಗಸ್ಯ ಹವಿಷಃ ಪ್ರೇಷ್ಯ । ಪೂರ್ವವತ್ ವಸಾಹೋಮಃ, ಶೇಷನಿಧಾನಂ ಚ । ಪುನಃ ಜುಹೂ ವಸಾಹೋಮಹವನೀಮುಪಸ್ತೀರ್ಯ ದೈವತಾನ್ಯವದಾಯ, ಉಪಭೃತಿ ಹವಿಷ್ಯೇವ ತ್ರ್ಯಂಗಾನ್ಯವದಾಯ ದ್ವಿರಭಿಘಾರಯತಿ ಆಶ್ವಿನಯಾಗಃ ಅಶ್ವಿಭ್ಯಾಂ ಛಾಗಸ್ಯ ಹವಿಷೋಽನುಬ್ರೂ೩ಹಿ, ಅಶ್ವಿಭ್ಯಾಂ ಛಾಗಸ್ಯ ಹವಿಷಃ ಪ್ರೇಷ್ಯ । ಪೂರ್ವವತ್ ವಸಾಹೋಮಂ ಕೃತ್ವಾ ಸರ್ವೇಷಾಂ ವಸಾಹೋಮಶೇಷಮೇಕೀಕೃತ್ಯ ದಿಗ್ಯಾಗಃ । ಸರ್ವೇಷಾಂ ಹವಿಷಾಂ ಇದ್ರಿಯಾವೀ ಭೂಯಾಸಂ, ಜೇಮಾನಂ ಮಹಿಮಾನಮಿತಿ ವಾ ಅನುಮಂತ್ರಣಮ್ । ವನಸ್ಪತಿಯಾಗಾದಿ । ಗುದಹೋಮೇ ಸರ್ವೇಷಾಂ ಗುದಕಾಂಡೈರುಪಯಜ ಉಪಯಜತಿ ಸಮುದ್ರಂ ಗಚ್ಛತ ಸ್ವಾಹಾಂತರಿಕ್ಷಂ ಗಚ್ಛತ ಸ್ವಾಹಾ ಇತ್ಯಾದಿ ಸರ್ವತ್ರ ಊಹಃ । ಸ್ವರುಹೋಮೇ ದ್ಯಾಂ ವಾಂ ಧೂಮೋ ಗಚ್ಛತಂ &mdash; ಪೃಣೇಥಾಗ್ ಸ್ವಾಹಾ ಇತಿ ಐಂದ್ರಾಗ್ನ್ಯಾಶ್ವಿನೋಃ ಸ್ವರುಹೋಮಃ । ತಂತ್ರೇಣ ಶೂಲದ್ವಯೋರುದ್ವಾಸನಮ್ । ಶುಚೌ ಸ್ಥ ತಂ ಪಾಪ್ಮಾನಮಭಿಶೋಚತಂ ಯೋಽಸ್ಮಾನ್ &mdash; ದ್ವಿಷ್ಮಃ । ಸರ್ವೇಷಾಂ ಜಾಘನೀಭಿಃ ತಂತ್ರೇಣ ಪತ್ನೀಸಂಯಾಜಯಂತಿ ॥</p>
<p>॥ ಇತಿ ತ್ರಿಪಶುಪ್ರಯೋಗಃ ॥</p>
<p></p>
<p>॥ ಅಥ ಮೃಗಾರೇಷ್ಟಿ ಪ್ರಯೋಗಃ ॥</p>
<p>ಶ್ರೀ ಪರಮೇಶ್ವರ ಪ್ರೀತ್ಯರ್ಥಂ [ ಜ್ಞಾತಾಽಜ್ಞಾತ ಸಮಸ್ತ ಪಾಪ ಪ್ರಾಯಶ್ಚಿತ್ತಾರ್ಥಂ ] ಮೃಗಾರೇಷ್ಟ್ಯಾ ಯಕ್ಷ್ಯೇ । ವಿದ್ಯುದಸಿ । ಅಗ್ನಿಂ ಗೃಹ್ಣಾಮಿ &mdash; ಅದ್ಯ ಯಜ್ಞಾಯ ರಮತಾಂ ದೇವತಾಭ್ಯಃ । ಐಷ್ಟꣳ ಹವಿಃ । ಆಮಾವಾಸ್ಯಂ ತಂತ್ರಮ್ । ಇಷೇ ತ್ವೇತ್ಯಾದಿ । ಶಾಖಾಮಾಹೃತ್ಯ ವ್ರತಪ್ರವೇಶಃ । ತ್ರಯೋವಿಂಶತಿ ದಾರುರಿಧ್ಮಃ । ತತಸ್ತ್ವಾಂ ತ್ರಯೋವಿಂಶತಿಧಾ ಸಂಭರಾಮಿ । ವೇದಂ ಕೃತ್ವಾ ವೇದಿಃ । ಪ್ರಾಗುತ್ತರಾತ್ ಪರಿಗ್ರಹಾತ್ ಕೃತ್ವಾ । ಅಂತರ್ವೇದಿಶಾಖಾಯಾ ಇತ್ಯಾದಿ । ಉಪವೇಷಂ ಕರೊತಿ । ನ ತೃತೀಯಸ್ಯೈ । ತ್ರಿವೃದ್ದರ್ಭಮಯಂ ಪವಿತ್ರಂ ಕೃತ್ವೇತ್ಯಾದಿ । ಯಜಮಾನಃ - ತ್ರಿವೃತ್ಪಲಾಶೇ ದರ್ಭಃ &mdash;&ndash; ಪಯಸ್ಯಾಂ ಹವ್ಯಂ ಕರೋತು ಮೇ । ಇಮೌ ಪ್ರಾಣಾಪಾನೌ ಪವಿತ್ರೇ ಕ್ರಿಯಮಾಣೇ ಯಜಮಾನೋನು ಮಂತ್ರಯತೇ । ಸಮೂಹಂತ್ಯಗ್ನ್ಯಗಾರಮಿತ್ಯಾದಿ । ಇಮೌ ಪರ್ಣಂ ಚ ಪ್ರಜ್ಞಾತಂ ಶಾಖಾಪವಿತ್ರಂ ನಿದಧಾತಿ । ಪರಿಸ್ತೃಣೀತ । ದೇವಾ ದೇವೇಷು ।</p>
<p>ಕರ್ಮಣೇ ವಾಂ ಇತ್ಯಾದಿ । ಪಾತ್ರಪ್ರಯೋಗಕಾಲೇ ದ್ವಿಪಂಚಾಶತ್ ಪುರೋಡಾಶಕಪಾಲಾನಿ ಧಾನಾರ್ಥಂ ಏಕಂ ಭರ್ಜನಕಪಾಲಂ ಸ್ಥಾಲೀದ್ವಯಂ ಸ್ಫ್ಯಶ್ಚ ದ್ವಂದ್ವಮ್ । ಅಗ್ನಿಹೋತ್ರಹವಣ್ಯಾ ಸಹ ಶೂರ್ಪದ್ವಯಮ್ । ಅಪರತಃ ವೇದಂ ಪಾತ್ರೀದ್ವಯಮ್ । ಅನ್ವಾಹಾರ್ಯಸ್ಥಾಲೀ ವರ್ಜಮ್ । ಪ್ರಾತರ್ದೋಹಪಾತ್ರೈಸ್ಸಹ ವಾಜಿನಪಾತ್ರಮ್ । ಪವಿತ್ರೇ ಕೃತ್ವಾ । ಬ್ರಹ್ಮಾಣಂ ವೃತ್ವಾ । ಗಾರ್ಹಪತ್ಯೇ ಆಜ್ಯಂ ವಿಲಾಪ್ಯ ಉತ್ಪೂಯ ಸ್ರುಚಿ ಚತುರ್ಗೃಹೀತಂ ಗೃಹಿತ್ವಾ ಆಹವನೀಯೇ ಜುಹೋತಿ । ಅನ್ವಾರಬ್ಧೇ ಯಜಮಾನೇ ।</p>
<p>ಯೇನ ದೇವಾಃ ಪವಿತ್ರೇಣಾತ್ಮಾನಂ ಪುನತೇ ಸದಾ । ತೇನ ಸಹಸ್ರಧಾರೇಣ ಪವಮಾನ್ಯಃ ಪುನಂತು ಮಾ ಸ್ವಾಹಾ । ಪಾವಮಾನೀಭ್ಯ ಇದಮ್ ।</p>
<p>ಅಪರಂ ಚತುರ್ಗೃಹೀತ್ವಾ ಪಾಜಾಪತ್ಯಂ ಪವಿತ್ರꣳ ಶತೋದ್ಯಾಮꣳ ಹಿರಣ್ಮಯಮ್ । ತೇನ ಬ್ರಹ್ಮವಿದೋ ವಯಂ ಪೂತಂ ಬ್ರಹ್ಮಪುನೀಮಹೇ ಸ್ವಾಹಾ । ಪಾವಮಾನೀಭ್ಯ ಇದಮ್ ।</p>
<p>ಅಪರಂ ಚತುರ್ಗೃಹೀತ್ವಾ ಇಂದ್ರಸ್ಸುನೀತೀ ಸಹ ಮಾ ಪುನಾತು ಸೋಮಸ್ಸ್ವಸ್ತ್ಯಾ ವರುಣಸ್ಸಮೀಚ್ಯಾ । ಯಮೋ ರಾಜಾ ಪ್ರಮೃಣಾಭಿಃ ಪುನಾತು ಮಾ ಜಾತವೇದಾ ಮೋರ್ಜಯಂತ್ಯಾ ಪುನಾತು ಸ್ವಾಹಾ । ಪಾವಮಾನೀಭ್ಯ ಇದಮ್ ।</p>
<p>ಅಥ ಅಪಃ ಪ್ರಣಯತಿ । ನಿರ್ವಪಣಕಾಲೇ ವಾನಸ್ಪತ್ಯೋಽಸಿ ಇತ್ಯಗ್ನಿಹೋತ್ರಹವಣೀಂ ವೇಷಾಯ ವಾಂ ಇತಿ ಶೂರ್ಪೇ ಗೃಹಿತ್ವಾ ಇತ್ಯಾದಿ । ಪಾತ್ರ್ಯಾಂ ವ್ರೀಹೀನ್ ಯವಾನ್ ನಿಧಾಯಾಭಿಮಂತ್ರಯತೇ ।</p>
<p>ದೇವಸ್ಯ ತ್ವಾ ಇತ್ಯಾದಿ । ಅಗ್ನಯೇಽꣳಹೋಮುಚೇ ಜುಷ್ಟಂ ನಿರ್ವಪಾಮಿ । ಇಂದ್ರಾಯಾꣳ-ಹೋಮುಚೇ ಜುಷ್ಟಂ ನಿರ್ವಪಾಮಿ । ವಾಯುಸವಿತೃಭ್ಯಾಮಾಗೋಮುಗ್ಭ್ಯಾಂ ಜುಷ್ಟಂ ನಿರ್ವಪಾಮಿ । ಅನ್ಯಸ್ಮಿನ್ ಶೂರ್ಪೇ ನಿಧಾಯ । ಅಶ್ವಿಭ್ಯಾಮಾಗೋಮುಗ್ಭ್ಯಾಂ ಜುಷ್ಟಂ ನಿರ್ವಪಾಮಿ । ಧಾನಾರ್ಥಂ ಯವಾನ್ನಿರ್ವಪತಿ । ಪೂರ್ವಸ್ಮಿನ್ ಶೂರ್ಪೇ ಪವಿತ್ರಂ ನಿಧಾಯ । ಮರುದ್ಭ್ಯ ಏನೋಮುಗ್ಭ್ಯೋ ಜುಷ್ಟಂ ನಿರ್ವಪಾಮಿ । ವಿಶ್ವೇಭ್ಯೋ ದೇವೇಭ್ಯ ಏನೋಮುಗ್ಭ್ಯೋ ಜುಷ್ಟಂ ನಿರ್ವಪಾಮಿ । ಅನುಮತ್ಯೈ ಜುಷ್ಟಂ ನಿರ್ವಪಾಮಿ । ಅಗ್ನಯೇ ವೈಶ್ವಾನರಾಯ ಜುಷ್ಟಂ ನಿರ್ವಪಾಮಿ । ದ್ಯಾವಾಪೃಥಿವೀಭ್ಯಾ-ಮꣳಹೋಮುಗ್ಭ್ಯಾಂ ಜುಷ್ಟಂ ನಿರ್ವಪಾಮಿ । ಇದಂ ದೇವಾನಾಮಿತ್ಯಾದಿ । ಅಗ್ನೇಽꣳಹೋಮುಕ್ ಹವ್ಯꣳ ರಕ್ಷಸ್ವೇಂದ್ರಾꣳಹೋಮುಕ್ ಹವ್ಯꣳ ರಕ್ಷಸ್ವ ವಾಯುಸವಿತಾರಾವꣳಹೋಮುಚೌ ಹವ್ಯꣳ ರಕ್ಷೇಥಾಮಶ್ವಿನಾವꣳಹೋಮುಚೌ ಹವ್ಯꣳ ರಕ್ಷೇಥಾಂ ಮರುತ ಏನೋಮುಚೋ ಹವ್ಯꣳ ರಕ್ಷಧ್ವಂ ವಿಶ್ವೇ ದೇವಾ ಏನೋಮುಚೋ ಹವ್ಯꣳ ರಕ್ಷಧ್ವಮನುಮತೇ ಹವ್ಯꣳ ರಕ್ಷಸ್ವಾಗ್ನೇ ವೈಶ್ವಾನರ ಹವ್ಯꣳ ರಕ್ಷಸ್ವ ದ್ಯಾವಾಪೃಥಿವೀ ಅꣳಹೋಮುಚೌ ಹವ್ಯꣳ ರಕ್ಷೇಥಾಂ ಅಪರೇಣಾಹವನಿಯಂ ಸಾದಯತಿ ।</p>
<p>ಪ್ರೋಕ್ಷಣಕಾಲೇ ಅಗ್ನಯೇಽꣳಹೋಮುಚೇ ವೋ ಜುಷ್ಟಂ ಪ್ರೋಕ್ಷಾಮೀಂದ್ರಾಯಾꣳಹೋಮುಚೇ ವೋ ಜುಷ್ಟಂ ಪ್ರೋಕ್ಷಾಮಿ ವಾಯುಸವಿತೃಭ್ಯಾಮಾಗೋಮುಗ್ಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮ್ಯ-ಶ್ವಿಭ್ಯಾಮಾಗೋಮುಗ್ಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ ಮರುದ್ಭ್ಯ ಏನೋಮುಗ್ಭ್ಯೋ ವೋ ಜುಷ್ಟಂ ಪ್ರೋಕ್ಷಾಮಿ ವಿಶ್ವೇಭ್ಯೋ ದೇವೇಭ್ಯ ಏನೋಮುಗ್ಭ್ಯೋ ವೋ ಜುಷ್ಟಂ ಪ್ರೋಕ್ಷಾಮ್ಯನುಮತ್ಯೈ ವೋ ಜುಷ್ಟಂ ಪ್ರೋಕ್ಷಾಮ್ಯಗ್ನಯೇ ವೈಶ್ವಾನರಾಯ ವೋ ಜುಷ್ಟಂ ಪ್ರೋಕ್ಷಾಮಿ ದ್ಯಾವಾಪೃಥಿವೀಭ್ಯಾಮꣳ-ಹೋಮುಗ್ಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ । ಕೃಷ್ಣಾಜಿನಾದಾನಾದಿ । ತುಷಾನ್ ಪ್ರಸ್ಕಂದತೋಽನುಮಂತ್ರಯತೇ ಇತಿ ಕೃತ್ವಾ । ವಾಯುರ್ವೋ ವಿವಿನಕ್ತು ಇತ್ಯಾದಿ ಪಾತ್ರ್ಯಾಂ ತಂಡುಲಾನ್ ಪ್ರಸ್ಕಂದಯಿತ್ವಾ ಇತ್ಯಂತೇ । ಉಲೂಖಲಂ ಪ್ರಕ್ಷಾಲ್ಯ । ಅಗ್ನೇಸ್ತನೂರಸಿ ಇತ್ಯಾದಿ । ಆಗ್ನೀಧ್ರಪ್ರೈಷವರ್ಜಂ ತುಷಾನನುಮಂತ್ರ್ಯ ಇತ್ಯಂತೇ । ಸರ್ವಾನ್ ತುಷಾನ್ ಮಧ್ಯಮಪುರೋಡಾಶಕಪಾಲೇ ಓಪ್ಯ ನಿರಸ್ಯ । ಪಾತ್ರ್ಯಾಂ ಧಾನಾನಾಂ ಪ್ರಸ್ಕಂದನಾಂತಂ ಕೃತ್ವಾ । ಅದಬ್ಧೇನ ವಃ ಇತ್ಯಾದಿ । ಕ್ರಮೇಣ ಸುಫಲೀಕೃತಾನ್ ಕೃತ್ವಾ । ಫಲೀಕರಣಂ ನಿಧಾಯ । ತಂಡುಲಾನ್ ಧಾನಾನ್ ಕ್ರಮೇಣ ಪಾರ್ಥಕ್ಯೇನ ಪ್ರಕ್ಷಾಲ್ಯ ಪ್ರಕ್ಷಾಲಿತಮುದಕಮೇಕೀಕೃತ್ಯ ನಿನಯನಮಂತ್ರೇಣ ಉತ್ಕರೇ ತಂತ್ರೇಣ ನಿನೀಯ । ಯಥಾಭಾಗಂ ವ್ಯಾವರ್ತಧ್ವಂ ಇತಿ ತಂಡುಲಾನ್ ವಿಭಜ್ಯ ಇದಮಗ್ನೇರꣳಹೋಮುಚ ಇಂದ್ರಸ್ಯಾꣳಹೋಮುಚ ಮರುತಾಮೇನೋಮುಚಾಂ ವಿಶ್ವೇಷಾಂ ದೇವಾನಾಮೇನೋಮುಚಾಮಗ್ನೇ-ರ್ವೈಶ್ವಾನರಸ್ಯ ದ್ಯಾವಾಪೃಥಿವ್ಯೋರꣳಹೋಮುಚೋಃ ಪುರೋಡಾಶಾರ್ಥಾನ್ । ಇದಂ ವಾಯು-ಸವಿತ್ರೋರಾಗೋಮುಚೋರಶ್ವಿನೋರಾಗೋಮುಚೋರನುಮತೇಃ ಚರ್ವರ್ಥಾನಭಿಮೃಶ್ಯ । ಕೃಷ್ಣಾಜಿನಾದಾನಾದಿ । ಅಗ್ನಯೇಽꣳಹೋಮುಚೇ ಜುಷ್ಟಮಧಿವಪಾಮೀಂದ್ರಾಯಾꣳ ಹೋಮುಚೇ ಜುಷ್ಟಮಧಿವಪಾಮಿ ಮರುದ್ಭ್ಯ ಏನೋಮುಗ್ಭ್ಯೋ ಜುಷ್ಟಮಧಿವಪಾಮಿ ವಿಶ್ವೇಭ್ಯೋ ದೇವೇಭ್ಯ ಏನೋಮುಗ್ಭ್ಯೋ ಜುಷ್ಟಮಧಿವಪಾಮ್ಯಗ್ನಯೇ ವೈಶ್ವಾನರಾಯ ಜುಷ್ಟಮಧಿವಪಾಮಿ ದ್ಯಾವಾಪೃಥಿವೀಭ್ಯಾಮꣳಹೋಮುಗ್ಭ್ಯಾಂ ಜುಷ್ಟಮಧಿವಪಾಮಿ । ಅಣೂನಿ ಕುರುತಾತ್ ಇತ್ಯಂತಂ ಪುರೋಡಾಶಾರ್ಥಾನ್ ಕೃತ್ವಾ । ಪಿಷ್ಟಲೇಪಂ ಪ್ರಜ್ಞಾತಂ ನಿದಧ್ಯಾತ್ । ಅಥ ಕಪಾಲೋಪಧಾನಕಾಲೇ ಆಗ್ನೇಯಸ್ಯ ಐಂದ್ರಸ್ಯ ಪ್ರಕೃತಿವನ್ನಿಧಾಯ । ವಾಯುಸವಿತ್ರೋಃ ಚರುಸ್ಥಾಲೀಂ ನಿಧಾಯ । ಧಾನಾರ್ಥಂ ಪ್ರಥಮೇನ ಕಪಾಲಮಂತ್ರೇಣ ಭರ್ಜನಕಪಾಲಂ ನಿಧಾಯ । ಮಾರುತಾನಾಂ ಸಪ್ತಕಪಾಲಾನಿ । ವಿಶ್ವೇಷಾಂ ದೇವಾನಾಂ ದ್ವಾದಶಕಪಾಲಾನಿ । ಅನುಮತೇಃ ಚರುಸ್ಥಾಲೀಂ । ಅಗ್ನೇರ್ವೈಶ್ವಾನರಸ್ಯ ದ್ವಾದಶಕಪಾಲಾನಿ ದ್ವಿತೀಯಚತುರ್ಥ-ಷಷ್ಠಾಷ್ಟಮಾನಾಮಾವೃತ್ಯಾ ನಿಧಾಯ । ದ್ಯಾವಾಪೃಥಿವ್ಯೋಃ ದ್ವೇ ಕಪಾಲೇ ನಿದಧ್ಯಾತ್ ।</p>
<p>ಅತ್ರ ಸಾಯಂ ದೋಹವತ್ ಪ್ರಾತರ್ದೋಹಂ ದೋಹಯತಿ । ಏತಾ ಆಚರಂತೀತ್ಯಾದಿ ಸಂಕ್ಷಾಳನ ನಿನಯನಾಂತಮ್ । ಏತಾ ಆಚರಂತಿ &mdash; ಇಹ ವ ಇಂದ್ರೋ ರಮಯತು ಗಾವಃ । ಅಧ್ವರ್ಯುಃ - ನಿಷ್ಟಪ್ತಮಿತ್ಯಾದಿ । ಕಾಮಧುಕ್ಷಃ ಪ್ರಣೋಬ್ರೂಹಿ ಮಿತ್ರಾವರುಣಾಭ್ಯಾಮಾಗೋಮುಗ್ಭ್ಯಾಂ ಹವಿರಿಂದ್ರಿಯಂ ಇತ್ಯಾದಿ । ಬಹುದುಗ್ಧಿ ಮಿತ್ರಾವರುಣಾಭ್ಯಾಮಾಗೋಮುಗ್ಭ್ಯಾಂ ದೇವೇಭ್ಯೋ ಹವ್ಯಮಾಪ್ಯಾಯತಾಂ ಪುನಃ &mdash; ಕಲ್ಪತಾಮ್ । ಸಂಕ್ಷಾಳನನಿನಯನಾಂತೇ । ಭೃಗೂಣಾಮಂಗಿರಸಾಮಿತ್ಯಾದಿ । ಭೃಗೂಣಾಮಂಗಿರಸಾಂ ತಪಸಾ ತಪ್ಯಸ್ವ ಇತಿ ಧಾನಾರ್ಥೇ ಕಪಾಲೇ ಅಂಗಾರನಧ್ಯೂಹ್ಯ । ಮದಂತೀರಧಿಶ್ರಯತಿ । ಅಧಿವಾಪವತ್ಸಂವಾಪಃ । ಸಂವಪಾಮೀತಿ ಮಂತ್ರಂ ಸನ್ನಮತಿ । ಪಿಷ್ಟಾನ್ಯುತ್ಪೂಯ ತಂಡುಲಾನುತ್ಪೂಯ ಧಾನಾ ಉತ್ಪುನಾತಿ । ಅಪಶ್ಚೋತ್ಪೂಯಸ್ಥಾಲ್ಯಾಮಾಸಿಂಚತಿ । ಸಮಾಪೋ ಅದ್ಭಿರಿತ್ಯಾದಿ । ಪಿಂಡಂ ಕೃತ್ವಾ । ಯಥಾಭಾಗಂ ವ್ಯಾವರ್ತಧ್ವಂ ಆಗ್ನೇಯಂ ವಿಭಜ್ಯ । ಪುನಃ ಯಥಾಭಾಗಂ ವ್ಯಾವರ್ತಧ್ವಂ ಐಂದ್ರಂ ವಿಭಜ್ಯ । ಯಥಾಭಾಗಂ ವ್ಯಾವರ್ತೇಥಾಂ ತಂಡುಲಾನ್ ವಿಭಜ್ಯ । ಯಥಾಭಾಗಂ ವ್ಯಾವರ್ತಧ್ವಂ ಮಾರುತಾನ್ । ಯಥಾಭಾಗಂ ವ್ಯಾವರ್ತಧ್ವಂ ವೈಶ್ವದೇವಮ್ । ಯಥಾಭಾಗಂ ವ್ಯಾವರ್ತೇಥಾಂ ವೈಶ್ವಾನರಂ ದ್ಯಾವಾಪೃಥಿವೀ ಚ ವಿಭಜ್ಯ । ಇದಂ ವಾಯುಸವಿತ್ರೋರಾಗೋಮುಚೋಃ । ಇದಮನುಮತೇಃ ಚರ್ವರ್ಥಾನ್ । ಇದಮಗ್ನೇರ್ವೈಶ್ವಾನರಸ್ಯ । ಇದಂ ದ್ಯಾವಾಪೃಥಿವ್ಯೋರꣳಹೋಮುಚೋಃ । ಅಂತ್ಯಯೋರೇವನಿರ್ದೇಶಃ ।</p>
<p>ಘರ್ಮೋಽಸಿ ವಿಶ್ವಾಯುಃ ಇತಿ ಕ್ರಮೇಣ ಆಗ್ನೇಯ ಐಂದ್ರ ಪುರೋಡಾಶಾನಧಿಶ್ರಿತ್ಯ । ತಪ್ತೇ ಪ್ರಾತರ್ದೊಹೇ ಸಾಯಂ ದೋಹಮಾನಯತಿ । ಘರ್ಮೋಽಸಿ ಇತಿ ಚರ್ವರ್ಥಂ ತಂಡುಲಾನೋಪ್ಯ । ಘರ್ಮಾಸ್ಥ ವಿಶ್ವಾಯುಷಃ ಇತಿ (ಯವಾನ್) ತಂಡುಲಾನೋಪ್ಯ ಧಾನಾಃ ಕರೋತಿ । ತತಃ ಕ್ರಮೇಣ ಪುರೋಡಾಶಚರೂಣಾಮಧಿಶ್ರಯಣಮ್ । ಪ್ರಥನಾದಿ ಪುರೋಡಾಶಾನಾಮ್ । ಅಂತರಿತಂ ಸರ್ವೇಷಾಮ್ । ಆಪ್ಯಲೇಪಂ ನಿನೀಯ । ತೂಷ್ಣೀಂ ಸ್ಫ್ಯಮಾದಾಯ ಉತ್ತರಪರಿಗ್ರಾಹಃ । ಪ್ರಕೃತಿವತ್ಸಂಪ್ರೈಷಃ ।</p>
<p>ಇದಮಹꣳ ಸೇನಾಯಾ ಇತ್ಯಾದಿ । ಸೂರ್ಯಜ್ಯೊತಿಃ ಇತಿ ಸರ್ವೇಷಾಂ ಹವಿಷಾಮ್ । ನ ಸೂರ್ಯಜ್ಯೋತಿರಿತ್ಯಾಮಿಕ್ಷಾಯಾಃ । ಸೂರ್ಯಜ್ಯೋತಿಷೋ ವಿಭಾತ ಮಹತ ಇಂದ್ರಿಯಾಯ ಧಾನಾ ಅಭಿಮಂತ್ರ್ಯ । ಅಭಿಘಾರಣೇ ಆ ಪ್ಯಾಯತಾಂ ಘೃತಯೋನಿಃ &mdash;- ಅಗ್ನಯೇಽꣳಹೋಮುಚೇ ಜುಷ್ಟಮಭಿಘಾರಯಾಮಿ । ತೂಷ್ಣೀಮೈಂದ್ರಮ್ । ಯಸ್ತ ಆತ್ಮಾ ಇತ್ಯಾಮಿಕ್ಷಾಮ್ । ತೂಷ್ಣೀಂ ವಾಯುಸವಿತ್ರೋಃ, ಅಶ್ವಿನೋಃ, ಮಾರುತಂ, ವೈಶ್ವದೇವಂ ಚ । ಆ ಪ್ಯಾಯತಾಂ &mdash; ಅನುಮತ್ಯೈ ಜುಷ್ಟಮಭಿಘಾರಯಾಮಿ । ಆ ಪ್ಯಾಯತಾಂ &mdash; ಅಗ್ನಯೇ ವೈಶ್ವಾನರಾಯ ಜುಷ್ಟಮಭಿಘಾರಯಾಮಿ । ಸ್ಯೋನಂ ತ ಇತ್ಯಾದಿ ಪುರೋಡಾಶಾನಾಮ್ । ದೃꣳಹೇತಿ ಆಮಿಕ್ಷಾಮುದ್ವಾಸ್ಯ ಸಂಹತ್ಯ ದ್ವಯೋಃ ಪಾತ್ರಯೋರುದ್ಧೃತ್ಯ । ವಾಜಿನಾ ಏಕದೇಶೇನ ಉಪಸಿಂಚತಿ । ಆರ್ದ್ರೋ ಭುವನಸ್ಯ ಗೋಪಾ ಇತಿ ಚರೋರುದ್ವಾಸನಮ್ । ಸ್ಯೋನಂ ವಸ್ಸದನಂ ಕರೋಮಿ ಘೃತಸ್ಯ ಧಾರಯಾ ಸುಷೇವಂ ಕಲ್ಪಯಾಮಿ ವಃ ಪಾತ್ರ್ಯಾಮುಪಸ್ತೀರ್ಯ । ಭುವನಸ್ಯ ಗೋಪಾಶ್ಶೃತಾ ಉತ್ಸ್ನಾಂತಿ ಜನಿತ್ರ್ಯೋ ಮತೀನಾಂ ಧಾನಾ ಉದ್ವಾಸ್ಯ । ಆಜ್ಯೇನ ಧಾನಾಸ್ಸಂಯುತ್ಯ । ಪಾತ್ರ್ಯಾಂ ತೂಷ್ಣೀಂ ಪ್ರತಿಷ್ಠಾಪಯತಿ । ಇರಾ ಭೂತಿಃ ಇತಿ ಪ್ರಕೃತಿವತ್ । ಅಲಂಕರಣಕಾಲೇ ಆಮಿಕ್ಷಾವರ್ಜಂ ಸರ್ವೇಷಾಮಲಂಕರಣಮ್ । ಆಗ್ನೇಯಾದೀನಾಂ ಪ್ರಕೃತಿವತ್ । ದೇವೋವಸ್ಸವಿತಾ ಮಧ್ವಾನಕ್ತು ಇತಿ ಧಾನಾ ಅನಕ್ತಿ । ಯಜಮಾನಃ - ತೃಪ್ತಯಸ್ಸ್ಥ ಗಾಯತ್ರಂ ಛಂದಸ್ತರ್ಪಯತ ಮಾ ತೇಜಸಾ ಬ್ರಹ್ಮವರ್ಚಸೇನ । ತೃಪ್ತಯಸ್ಸ್ಥ ತ್ರೈಷ್ಟುಭಂ ಛಂದಸ್ತರ್ಪಯತ ಮೌಜಸಾ ವೀರ್ಯೇಣ । ತೃಪ್ತಯಸ್ಸ್ಥ ಜಾಗತಂ ಛಂದಸ್ತರ್ಪಯತ ಮಾ ಪ್ರಜಯಾ ಪಶುಭಿಃ । ಪ್ರಿಯೇಣ ನಾಮ್ನಾ ಇತ್ಯಾಸಾದನಮ್ । ಉತ್ಕರೇ ವಾಜಿನಮ್ । ಯಜಮಾನಃ - ಯಜ್ಞೋಸೀತ್ಯಾಗ್ನೇಯಂ । ಆನುಮತಂ ವೈಶ್ವಾನರಂ ಚ ಅಭಿಮೃಶತಿ । ಇದಮಿಂದ್ರಿಯಂ &mdash; ಶೃತಂ ಮಯಿಶ್ರಯತಾಂ । ಯತ್ಪೃಥಿವೀಮಚರತ್ &mdash;- ಯೇನೋಪರಿಷ್ಟಾದಧಿನೋನ್ಮಹೇಂದ್ರಂ ಪಯಸ್ಯಾ ಮಾಂ ಧಿನೋತು ಇತ್ಯಾಮಿಕ್ಷಾಮ್ । ಅಯಂ ಯಜ್ಞಃ ಸರ್ವಾಣಿಹವೀಂಷಿ । ಯೋ ನಃ ಕನೀಯಃ &mdash;- ಅಪತಮಿಂದ್ರೋꣳ-ಹೋಮುಗ್ಭುವನಾಂ ನುದತಾಮಹಂ ಪ್ರಜಾಂ ವೀರವತೀಂ ವಿದೇಯ ಇತ್ಯೈಂದ್ರಸ್ಯ । ಮಮಾಗ್ನೇ, ಪಂಚಹೊತಾ ।</p>
<p>ಅಯಂ ವೇದ ಇತ್ಯಾದಿ । ಆಜ್ಯಭಾಗಾಭ್ಯಾಂ ಪ್ರಚರ್ಯ । ಅಗ್ನಯೇಽꣳಹೋಮುಚೇನುಬ್ರೂ೩ಹಿ । ಅಗ್ನಿಮꣳಹೋಮುಚಂ ಯಜ । ಅಗ್ನೇಯೇꣳಹೋಮುಚ ಇದಮ್ । ಅಗ್ನೇರꣳ ಹೋಮುಚೋಽಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ ।</p>
<p>ಇಂದ್ರಾಯಾꣳಹೋಮುಚೇನುಬ್ರೂ೩ಹಿ । ಇಂದ್ರಮꣳಹೋಮುಚಂ ಯಜ । ಇಂದ್ರಾಯಾꣳ ಹೋಮುಚ ಇದಂ । ಇಂದ್ರಸ್ಯಾꣳ ಹೋಮುಚೋಽಹಂ ದೇವಯಜ್ಯಯೇಂದ್ರಿಯಾವ್ಯನ್ನಾದೋ ಭೂಯಾಸಮ್ ।</p>
<p>ಮಿತ್ರಾವರುಣಾಭ್ಯಾಮಾಗೋಮುಗ್ಭ್ಯಾಮನುಬ್ರೂ೩ಹಿ । ಮಿತ್ರಾವರುಣಾವಾಗೋಮುಚೌ ಯಜ । ಮಿತ್ರಾವರುಣಾಭ್ಯಾಮಾಗೋಮುಗ್ಭ್ಯಾಮಿದಮ್ । ಮಿತ್ರಾವರುಣಯೋರಾಗೋಮುಚೋಽಹಂ ದೇವಯಜ್ಯ-ಯೇಂದ್ರಿಯಾವೀ ಭೂಯಾಸಮ್ । ಜೇಮಾನಂ ಮಹಿಮಾನಂ ಇತಿ ವಾ ।</p>
<p>ವಾಯುಸವಿತೃಭ್ಯಾಮಾಗೋಮುಗ್ಭ್ಯಾಮನು ಬ್ರೂ೩ಹಿ । ವಾಯುಸವಿತಾರಾವಾಗೋಮುಚೌ ಯಜ । ವಾಯುಸವಿತೃಭ್ಯಾಮಾಗೋಮುಗ್ಭ್ಯಾಮಿದಮ್ । ವಾಯುಸವಿತ್ರೋರಾಗೋಮುಚೋಽಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ ।</p>
<p>ಅಶ್ವಿಭ್ಯಾಮಾಗೋಮುಗ್ಭ್ಯಾಮನುಬ್ರೂಹಿ । ಮಾ ಭೈಷ್ಟ ಮಾ ಸಂವಿಜಿಧ್ವಂ ಮಾ ವೋ ಹಿꣳಸಿಷಂ ಮಾ ವಸ್ತೇಜೋಪಕ್ರಮೀತ್ । ಭರತಮುದ್ಧರ ತೇ ಮನುಷಿಂಚತಾವದಾನಾನಿ ವಃ ಪ್ರತ್ಯವದಾಸ್ಯಾಮಿ ನಮೋ ವೋ ಅಸ್ತು ಮಾ ಮಾ ಹಿꣳಸಿಷ್ಟ ಇತಿ ಧಾನಾನಾಂ ಅವದಾನಮ್ । ಯದವದಾನಾನಿ ವೋ ವದ್ಯನ್ ವಿಲೋ ಮಾ ಕಾರ್ಷಮಾತ್ಮನಃ । ಆಜ್ಯೇನ ಪ್ರತ್ಯನಜ್ಮ್ಯೇನತ್ತದ್ವ ಆ ಪ್ಯಾಯತಾಂ ಪುನಃ ಇತಿ ಪ್ರತ್ಯಭಿಘಾರಃ । ಅಶ್ವಿನಾವಾಗೋಮುಚೌ ಯಜ । ಅಶ್ವಿಭ್ಯಾಮಾಗೋಮುಗ್ಭ್ಯಾಮಿದಮ್ । ಅಶ್ವಿನೋರಾಗೋ-ಮುಚೋಽಹಂ ದೇವಯಜ್ಯಯಾ ವೃತ್ರಹಾ ಭೂಯಸಮ್ ।</p>
<p>ಮರುದ್ಭ್ಯ ಏನೋ ಮುಗ್ಭ್ಯೋನುಬ್ರೂಹಿ । ಮರುತ ಏನೋಮುಚೋ ಯಜ । ಮರುದ್ಭ್ಯ ಏನೋಮುಗ್ಭ್ಯ ಇದಮ್ । ಮರುತಾಮೇನೋಮುಚಾಮಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ ।</p>
<p>ವಿಶ್ವೇಭ್ಯೋ ದೇವೇಭ್ಯ ಏನೋಮುಗ್ಭ್ಯೋಽನುಬ್ರೂಹಿ । ವಿಶ್ವಾನ್ದೇವಾನೇನೋಮುಚೋ ಯಜ । ವಿಶ್ವೇಭ್ಯೋ ದೇವೇಭ್ಯ ಏನೋಮುಗ್ಭ್ಯ ಇದಮ್ । ವಿಶ್ವೇಷಾಂ ದೇವಾನಾಮೇನೋಮುಚಾಮಹಂ ದೇವಯಜ್ಯಯಾ ಪ್ರಾಣೈಸ್ಸಾಯುಜ್ಯಂ ಗಮೇಯಮ್ ।</p>
<p>ಅನುಮತ್ಯಾ ಅನುಬ್ರೂಹಿ । ಅನುಮತಿಂ ಯಜ । ಅನುಮತ್ಯಾ ಇದಮ್ । ಅನುಮತ್ಯಾ ಅಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ ।</p>
<p>ಅಗ್ನಯೇ ವೈಶ್ವಾನರಾಯಾನುಬ್ರೂಹಿ । ಅಗ್ನಿಂ ವೈಶ್ವಾನರಂ ಯಜ । ಅಗ್ನಯೇ ವೈಶ್ವಾನರಾಯೇದಮ್ । ಅಗ್ನೇರ್ವೈಶ್ವಾನರಸ್ಯಾಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ ।</p>
<p>ದ್ಯಾವಾಪೃಥಿವೀಭ್ಯಾಮꣳಹೋಮುಗ್ಭ್ಯಾಮನುಬ್ರೂಹಿ । ದ್ಯಾವಾಪೃಥಿವೀ ಅꣳಹೊಮುಚೌ ಯಜ । ದ್ಯಾವಾಪೃಥಿವೀಭ್ಯಾಮꣳಹೋಮುಗ್ಭ್ಯಾಮಿದಮ್ । ದ್ಯಾವಾಪೃಥಿವ್ಯೋರꣳಹೋಮುಚೋರಹಂ ದೇವಯಜ್ಯಯೋಭಯೋರ್ಲೋಕಯೋರ್​ ಋಧ್ಯಾಸಮ್ ।</p>
<p>ಪ್ರತ್ಯಾಕ್ರಮ್ಯ । ನ ಪಾರ್ವಣ ಹೋಮಃ । ನಾರಿಷ್ಠಾನ್ ಹುತ್ವಾ । ಪವವಮಾನಸ್ಸುವರ್ಜನ ಇತ್ಯನುವಾಕೇನ ಪ್ರತ್ಯೃಚಂ ಜುಹೋತಿ ।</p>
<p>ಪವಮಾನಸ್ಸುವರ್ಜನಃ । ಪವಿತ್ರೇಣ ವಿ ಚರ್ಷಣಿಃ । ಯಃ ಪೋತಾ ಸ ಪುನಾತು ಮಾ । ಪುನಂತು ಮಾ ದೇವಜನಾಃ ಸ್ವಾಹಾ ॥</p>
<p>ಪುನಂತು ಮನವೋ ಧಿಯಾ । ಪುನಂತು ವಿಶ್ವ ಆಯವಃ । ಜಾತವೇದಃ ಪವಿತ್ರವತ್ ಸ್ವಾಹಾ ॥</p>
<p>ಪವಿತ್ರೇಣ ಪುನಾಹಿ ಮಾ । ಶುಕ್ರೇಣ ದೇವ ದೀದ್ಯತ್ । ಅಗ್ನೇ ಕ್ರತ್ವಾ ಕ್ರತೂꣳರನು ಸ್ವಾಹಾ ॥</p>
<p>ಯತ್ತೇ ಪವಿತ್ರಮರ್ಚಿಷಿ । ಅಗ್ನೇ ವಿತತಮಂತರಾ । ಬ್ರಹ್ಮ ತೇನ ಪುನೀಮಹೇ ಸ್ವಾಹಾ ॥</p>
<p>ಉಭಾಭ್ಯಾಂ ದೇವಸವಿತಃ । ಪವಿತ್ರೇಣ ಸವೇನ ಚ । ಇದಂ ಬ್ರಹ್ಮ ಪುನೀಮಹೇ ಸ್ವಾಹಾ ॥</p>
<p>ವೈಶ್ವದೇವೀ ಪುನತೀ ದೇವ್ಯಾಗಾತ್ । ಯಸ್ಯೈ ಬಹ್ವೀಸ್ತನುವೋ ವೀತಪೃಷ್ಠಾಃ । ತಯಾ ಮದಂತಸ್ಸಧಮಾದ್ಯೇಷು । ವಯಗ್ಗ್ ಸ್ಯಾಮ ಪತಯೋ ರಯೀಣಾಗ್ ಸ್ವಾಹಾ ॥</p>
<p>ವೈಶ್ವಾನರೋ ರಶ್ಮಿಭಿರ್ಮಾ ಪುನಾತು । ವಾತಃ ಪ್ರಾಣೇನೇಷಿರೋ ಮಯೋಭೂಃ । ದ್ಯಾವಾಪೃಥಿವೀ ಪಯಸಾ ಪಯೋಭಿಃ । ಋತಾವರೀ ಯಜ್ಞಿಯೇ ಮಾ ಪುನೀತಾಗ್ ಸ್ವಾಹಾ ॥</p>
<p>ಬೃಹದ್ಭಿಸ್ಸವಿತಸ್ತೃಭಿಃ । ವರ್ಷಿಷ್ಠೈರ್ದೇವ ಮನ್ಮಭಿಃ । ಅಗ್ನೇ ದಕ್ಷೈಃ ಪುನಾಹಿ ಮಾ ಸ್ವಾಹಾ ॥</p>
<p>ಯೇನ ದೇವಾ ಅಪುನತ । ಯೇನಾಪೋ ದಿವ್ಯಂ ಕಶಃ । ತೇನ ದಿವ್ಯೇನ ಬ್ರಹ್ಮಣಾ । ಇದಂ ಬ್ರಹ್ಮ ಪುನೀಮಹೇ ಸ್ವಾಹಾ ॥</p>
<p>ಯಃ ಪಾವಮಾನೀರಧ್ಯೇತಿ । ಋಷಿಭಿಸ್ಸಂಭೃತꣳ ರಸಮ್ । ಸರ್ವꣳ ಸ ಪೂತಮಶ್ನಾತಿ । ಸ್ವದಿತಂ ಮಾತರಿಶ್ವನಾ ಸ್ವಾಹಾ ॥</p>
<p>ಪಾವಮಾನೀರ್ಯೋ ಅಧ್ಯೇತಿ । ಋಷಿಭಿಸ್ಸಂಭೃತꣳ ರಸಮ್ । ತಸ್ಮೈ ಸರಸ್ವತೀ ದುಹೇ । ಕ್ಷೀರꣳ ಸರ್ಪಿರ್ಮಧೂದಕಗ್ಗ್ ಸ್ವಾಹಾ ॥</p>
<p>ಪಾವಮಾನೀಸ್ಸ್ವಸ್ತ್ಯಯನೀಃ । ಸುದುಘಾ ಹಿ ಪಯಸ್ವತೀಃ । ಋಷಿಭಿಸ್ಸಂಭೃತೋ ರಸಃ । ಬ್ರಾಹ್ಮಣೇಷ್ವಮೃತꣳ ಹಿತಗ್ಗ್ ಸ್ವಾಹಾ ॥</p>
<p>ಪಾವಮಾನೀರ್ದಿಶಂತು ನಃ । ಇಮಂ ಲೋಕಮಥೋ ಅಮುಮ್ । ಕಾಮಾನ್ ಸಮರ್ಧಯಂತು ನಃ । ದೇವೀರ್ದೇವೈಸ್ಸಮಾಭೃತಾಃ ಸ್ವಾಹಾ ॥</p>
<p>ಪಾವಮಾನೀಸ್ಸ್ವಸ್ತ್ಯಯನೀಃ । ಸುದುಘಾ ಹಿ ಘೃತಶ್ಚುತಃ । ಋಷಿಭಿಸ್ಸಂಭೃತೋ ರಸಃ । ಬ್ರಾಹ್ಮಣೇ-ಷ್ವಮೃತꣳ ಹಿತಗ್ಗ್ ಸ್ವಾಹಾ ॥</p>
<p>ಯೇನ ದೇವಾಃ ಪವಿತ್ರೇಣ । ಆತ್ಮಾನಂ ಪುನತೇ ಸದಾ । ತೇನ ಸಹಸ್ರ ಧಾರೇಣ । ಪಾವಮಾನ್ಯಃ ಪುನಂತು ಮಾ ಸ್ವಾಹಾ ॥</p>
<p>ಪ್ರಾಜಾಪತ್ಯಂ ಪವಿತ್ರಮ್ । ಶತೋದ್ಯಾಮꣳ ಹಿರಣ್ಮಯಮ್ । ತೇನ ಬ್ರಹ್ಮವಿದೋ ವಯಮ್ । ಪೂತಂ ಬ್ರಹ್ಮ ಪುನೀಮಹೇ ಸ್ವಾಹಾ ।</p>
<p>ಅತ್ರ ಜಯಾಭ್ಯಾತಾನ್ ರಾಷ್ಟ್ರಭೃತಃ ಇತ್ಯುಪ ಜುಹೋತಿ । ಅಥ ಸ್ವಿಷ್ಟಕೃದಾದಿ ಪ್ರಕೃತಿವತ್ । ಚತುರ್ಧಾ ಕರಣಕಾಲೇ ಆಗ್ನೇಯಸ್ಯ ಅಗ್ನೇರ್ವೈಶ್ವಾನರಸ್ಯ ಚ ಬರ್ಹಿಷದಂ ಕರೊತಿ । ದಕ್ಷಿಣಾಕಾಲೇ ಹಿರಣ್ಯಂ ದದಾತಿ । ಬ್ರಹ್ಮನ್ ಬ್ರಹ್ಮಾಸಿ ಬ್ರಹ್ಮಣೇ ತ್ವಾ ಹುತಾದ್ಯ ಮಾ ಮಾ ಹಿꣳಸೀರಹುತಂ ಮಹ್ಯꣳ ಶಿವಂ ಭವ । ಯಜಮಾನಃ - ಬ್ರಧ್ನ ಪಿನ್ವಸ್ವೇತಾದಿ । ಸಹಸ್ರಧಾರ &mdash; । ತದ್ದಾಧಾರಪೃಥಿವೀಮಂತರಿಕ್ಷಂ ದಿವಂ ಚ ತೇನ ಹಿರಣ್ಯೇನಾತಿತರಾಣಿ ಮೃತ್ಯುಮ್ । ಅಗ್ನಯೇ ಹಿರಣ್ಯಮಿತಿ ಪ್ರತಿಗ್ರಹಃ । ಹವಿಃಶೇಷಾನುದ್ವಾಸ್ಯೇತ್ಯಾದಿ । ಯಜಮಾನಃ - ಸೂಕ್ತವಾಕೇ ಅನೂಚ್ಯಮಾನೇ ಅಗ್ನೇರꣳಹೋಮುಚೋಹಮುಜ್ಜಿತಿಮ್ । ಇಂದ್ರಸ್ಯಾꣳಹೋಮುಚೋಹಮುಜ್ಜಿತಿಮ್ । ಮಿತ್ರಾವರುಣಯೋರಾಗೋಮುಚೋರಹಮುಜ್ಜಿತಿಮ್ । ವಾಯುಸವಿತ್ರೋರಾಗೋಮುಚೋರಹಮುಜ್ಜಿತಿಮ್ । ಅಶ್ವಿನೋರಾಗೋಮುಚೋರಹಮುಜ್ಜಿತಿಮ್ । ಮರುತಾಮೇನೋಮುಚಾಮಹಮುಜ್ಜಿತಿಮ್ । ವಿಶ್ವೇಷಾನ್ದೇವಾನಾಮೇನೋಮುಚಾಮಹಮುಜ್ಜಿತಿಮ್ । ಅನುಮತೇರಹಮುಜ್ಜಿತಿಮ್ । ಅಗ್ನೇರ್ವೈಶ್ವಾನರಸ್ಯಾಹಮುಜ್ಜಿತಿಮ್ । ದ್ಯಾವಾಪೃಥಿವ್ಯೋರꣳಹೋ ಮುಚೋರಹಮುಜ್ಜಿತಿಮ್ । ದೇವೇಭ್ಯ ಆಜ್ಯಪೇಭ್ಯ ಇತ್ಯಾದಿ ।</p>
<p>ಸಗ್ಗ್ಸ್ರಾವಾಂತೇ ವಾಜಿನಪಾತ್ರಮುಪಸ್ತೀರ್ಯ । ಅಂತರ್ವೇದಿಬರ್ಹಿರನುವಿಷಿಂಚನ್ ವಾಜಿನಂ ಗೃಹ್ಣಾತಿ । ವಾಜಿಭ್ಯೋಽನುಬ್ರೂಹಿ ಇತಿ ಗ್ರಹೀಷ್ಯನ್ ಸಂಪ್ರೇಷ್ಯತಿ । ನಾಭಿಘಾರಯತಿ । ವಾಜಿನೋ ಯಜ । ವಷಟ್ಕೃತಾನುವಷಟ್ಕೃತೇ ಚಮಸೇನ ಜುಹೋತಿ । ಪ್ರತ್ಯಾಕ್ರಮ್ಯ । ಶೇಷೇಣ ದಿಗ್ಯಾಗಃ । ದಿಶಸ್ಸ್ವಾಹಾ । ಪ್ರದಿಶಸ್ಸ್ವಾಹಾ । ಆದಿಶಸ್ಸ್ವಾಹಾ । ವಿದಿಶಸ್ಸ್ವಾಹಾ ಪ್ರತಿದಿಶಂ ಜುಹೋತಿ । ಉದ್ದಿಶಸ್ಸ್ವಾಹಾ ಇತಿ ಮಧ್ಯಮ್ । ಸ್ಸ್ವಾಹಾ ದಿಗ್ಭ್ಯಃ ಪಶ್ಚಾದಾರಭ್ಯ ಪೂರ್ವ ಪರ್ಯಂತಮ್ । ನಮೋ ದಿಗ್ಭ್ಯಃ ಇತ್ಯುಪಸ್ಥಾಯ ಶೇಷಂ ಹೋತ್ರೇ ಪ್ರಯಚ್ಛತಿ । ಸರ್ವೇ ಸಮುಪಹೂಯಭಕ್ಷಯಂತಿ । ಹೋತಾಽಧ್ವರ್ಯುರ್ಬ್ರಹ್ಮಾಗ್ನೀದ್ಯಜಮಾನಶ್ಚ । ವಾಜಿನಾಂ ಭಕ್ಷೋ ಅವತು ವಾಜೋ ಅಸ್ಮಾನ್ರೇತಸ್ಸಿಕ್ತಮಮೃತಂ ಬಲಾಯ । ಸ ನ ಇಂದ್ರಿಯಂ ದ್ರವಿಣಂ ದಧಾತು ಮಾರಿಷಾಮ ವಾಜಿನಂ ಭಕ್ಷಯಂತಃ । ತಸ್ಯ ತೇ ವಾಜಿಭಿರ್ಭಕ್ಷಂಕೃತಸ್ಯ ವಾಜಿಭಿಸ್ಸುತಸ್ಯ ವಾಜಿಪೀತಸ್ಯ ವಾಜಿನಸ್ಯೋಪಹೋತಸ್ಯೋಪಹೂತೋ ಭಕ್ಷಯಾಮಿ । ಸಮಾನಂ ಕರ್ಮ ಆಪತ್ನೀ-ಸಂಯಾಜೇಭ್ಯಃ । ದೇವಾನಾಂ ಪತ್ನೀರಿಷ್ಟ್ವಾ । ಪುರಸ್ತಾದ್ಗೃಹಪತೇರುಪ ಜುಹೋತಿ ।</p>
<p>ಯದ್ದೇವಾ ದೇವ ಹೇಡನಂ ದೇವಾಸಶ್ಚಕೃಮಾ ವಯಮ್ । ಆದಿತ್ಯಾಸ್ತಸ್ಮಾನ್ಮಾ ಮುಂಚತರ್ತಸ್ಯರ್ತೇನ ಮಾಮುತ ಸ್ವಾಹಾ । ದೇವೇಭ್ಯ ಇದಮ್ ।</p>
<p>ದೇವಾ ಜೀವನಕಾಮ್ಯಾ ಯದ್ವಾಚಾಽನೃತಮೂದಿಮ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಗ್ಗ್ ಸ್ವಾಹಾ । ಅಗ್ನಯೇ ಗಾರ್ಹಪತ್ಯಾಯೇದಮ್ ।</p>
<p>ಋತೇನ ದ್ಯಾವಾಪೃಥಿವೀ ಋತೇನ ತ್ವꣳ ಸರಸ್ವತಿ । ಋತಾನ್ಮಾ ಮುಂಚತಾꣳಹಸೋ ಯದನ್ಯಕೃತಮಾರಿಮ ಸ್ವಾಹಾ । ದ್ಯಾವಾಪೃಥಿವೀಭ್ಯಾಂ ಸರಸ್ವತ್ಯಾ ಇದಮ್ ।</p>
<p>ಸಜಾತಶꣳಸಾದುತ ವಾ ಜಾಮಿ ಶꣳಸಾಜ್ಜಾಯಸಶ್ಶꣳಸಾದುತ ವಾ ಕನೀಯಸಃ । ಅನಾಜ್ಞಾತಂ ದೇವಕೃತಂ ಯದೇನಸ್ತಸ್ಮಾತ್ವಮಸ್ಮಾಞ್ಜಾತವೇದೋ ಮುಮುಗ್ಧಿ ಸ್ವಾಹಾ । ಜಾತವೇದಸ ಇದಮ್ ।</p>
<p>ಯದ್ವಾಚಾ ಯನ್ಮನಸಾ ಬಾಹುಭ್ಯಾಮೂರುಭ್ಯಾಮಷ್ಠೀವದ್ಭ್ಯಾꣳ ಶಿಶ್ನೈರ್ಯದನೃತಂ ಚಕೃಮಾ ವಯಮ್ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಗ್ಗ್ ಸ್ವಾಹಾ । ಅಗ್ನಯೇ ಗಾರ್ಹಪತ್ಯಾಯೇದಮ್ ।</p>
<p>ಯದ್ಧಸ್ತಾಭ್ಯಾಂ ಚಕರ ಕಿಲ್ಬಿಷಾಣ್ಯಕ್ಷಾಣಾಂ ವಗ್ನುಮುಪಜಿಘ್ನಮಾನಃ । ದೂರೇಪಶ್ಯಾ ಚ ರಾಷ್ಟ್ರಭೃಚ್ಚ ತಾನ್ಯಫ್ಸರಸಾವನುದತ್ತಾಮೃಣಾನಿ ಸ್ವಾಹಾ । ದೂರೇಪಶ್ಯಾರಾಷ್ಟ್ರಭೃದ್ಭ್ಯಾಮಪ್ಸರೋಭ್ಯಾಮಿದಮ್ ।</p>
<p>ಅದೀವ್ಯನ್ನೃಣಂ ಯದಹಂ ಚಕಾರ ಯದ್ವಾದಾಸ್ಯಂಥ್ಸಂಜಗಾರಾ ಜನೇಭ್ಯಃ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಗ್ಗ್ ಸ್ವಾಹಾ । ಅಗ್ನಯೇ ಗಾರ್ಹಪತ್ಯಾಯೇದಮ್ । ಯನ್ಮಯಿ ಮಾತಾ ಗರ್ಭೇ ಸತ್ಯೇನಶ್ಚಕಾರ ಯತ್ಪಿತಾ । ಅಗ್ನಿರ್ಮಾ ತಸ್ಮಾದೇನಸಃ &mdash; ಸ್ವಾಹಾ । ಅಗ್ನಯೇ ಗಾರ್ಹಪತ್ಯಾಯೇದಮ್ ।</p>
<p>ಯದಾಪಿಪೇಷ ಮಾತರಂ ಪಿತರಂ ಪುತ್ರಃ ಪ್ರಮುದಿತೋ ಧಯನ್ನ್ । ಅಹಿꣳಸಿತೌ ಪಿತರೌ ಮಯಾ ತತ್ತದಗ್ನೇ ಅನೃಣೋ ಭವಾಮಿ ಸ್ವಾಹಾ । ಅಗ್ನಯ ಇದಮ್ ।</p>
<p>ಯದಂತರಿಕ್ಷಂ ಪೃಥಿವೀಮುತ ದ್ಯಾಂ ಯನ್ಮಾತರಂ ಪಿತರಂ ವಾ ಜಿಹಿꣳಸಿಮ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಗ್ಗ್ ಸ್ವಾಹಾ । ಅಗ್ನಯೇ ಗಾರ್ಹಪತ್ಯಾಯೇದಮ್ ।</p>
<p>ಯದಾಶಸಾ ನಿಶಸಾ ಯತ್ಪರಾಶಸಾ ಯದೇನಶ್ಚಕೃಮಾ ನೂತನಂ ಯತ್ಪುರಾಣಮ್ । ಅಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಗ್ಗ್ ಸ್ವಾಹಾ । ಅಗ್ನಯೇ ಗಾರ್ಹಪತ್ಯಾಯೇದಮ್ ।</p>
<p>ಅತಿಕ್ರಾಮಾಮಿ ದುರಿತಂ ಯದೇನೋ ಜಹಾಮಿ ರಿಪ್ರಂ ಪರಮೇ ಸಧಸ್ಥೇ । ಯತ್ರ ಯಂತಿ ಸುಕೃತೋ ನಾಪಿ ದುಷ್ಕೃತಸ್ತಮಾರೋಹಾಮಿ ಸುಕೃತಾನ್ನು ಲೋಕಗ್ಗ್ ಸ್ವಾಹಾ । ಅಗ್ನಯ ಇದಮ್ ।</p>
<p>ತ್ರಿತೇ ದೇವಾ ಅಮೃಜತೈತದೇನಸ್ತ್ರಿತ ಏತನ್ಮನುಷ್ಯೇಷು ಮಾಮೃಜೇ । ತತೋ ಮಾ ಯದಿ ಕಿಂಚಿದಾನಶೇಽಗ್ನಿರ್ಮಾ ತಸ್ಮಾದೇನಸೋ ಗಾರ್ಹಪತ್ಯಃ ಪ್ರಮುಂಚತು ದುರಿತಾ ಯಾನಿ ಚಕೃಮ ಕರೋತು ಮಾಮನೇನಸಗ್ಗ್ ಸ್ವಾಹಾ । ಅಗ್ನಯೇ ಗಾರ್ಹಪತ್ಯಾಯೇದಮ್ ।</p>
<p>ದಿವಿ ಜಾತಾ ಅಪ್ಸುಜಾತಾ ಯಾ ಜಾತಾ ಓಷಧೀಭ್ಯಃ । ಅಥೋ ಯಾ ಅಗ್ನಿಜಾ ಆಪಸ್ತಾನಶ್ಶುಂಧಂತು ಶುಂಧನೀಸ್ಸ್ವಾಹಾ । ಅದ್ಭ್ಯ ಇದಮ್ ।</p>
<p>ಯದಾಪೋ ನಕ್ತಂ ದುರಿತಂ ಚರಾಮ ಯದ್ವಾ ದಿವಾ ನೂತನಂ ಯತ್ಪುರಾಣಮ್ । ಹಿರಣ್ಯವರ್ಣಾಸ್ತತ ಉತ್ಪುನೀತನಸ್ಸ್ವಾಹಾ । ಅದ್ಭ್ಯ ಇದಮ್ ।</p>
<p>ಇಮಮ್ಮೇ ವರುಣ ಶ್ರುಧೀ ಹವಮದ್ಯಾ ಚ ಮೃಡಯ । ತ್ವಾಮವಸ್ಯುರಾಚಕೇ ಸ್ವಾಹಾ । ವರುಣಾಯೇದಮ್ ।</p>
<p>ತತ್ತ್ವಾಯಾಮಿ ಬ್ರಹ್ಮಣಾ ವಂದಮಾನಸ್ತದಾಶಾಸ್ತೇ ಯಜಮಾನೋ ಹವಿರ್ಭಿಃ । ಅಹೇಡಮಾನೋ ವರುಣೇಹ ಬೋಧ್ಯುರುಶꣳಸ ಮಾ ನ ಆಯುಃ ಪ್ರಮೋಷೀಸ್ಸ್ವಾಹಾ । ವರುಣಾಯೇದಮ್ ।</p>
<p>ತ್ವನ್ನೋ ಅಗ್ನೇ ವರುಣಸ್ಯ ವಿದ್ವಾನ್ ದೇವಸ್ಯ ಹೇಡೋಽವಯಾಸಿಸೀಷ್ಠಾಃ । ಯಜಿಷ್ಠೋ ವಹ್ನಿತಮಶ್ಶೋಶುಚಾನೋ ವಿಶ್ವಾ ದ್ವೇಷಾꣳಸಿ ಪ್ರಮುಮುಗ್ಧ್ಯಸ್ಮತ್ ಸ್ವಾಹಾ । ಅಗ್ನೀವರುಣಾಭ್ಯಾಮಿದಮ್</p>
<p>ಸ ತ್ವನ್ನೋ ಅಗ್ನೇಽವಮೋ ಭವೋತೀ ನೇದಿಷ್ಠೋ ಅಸ್ಯಾ ಉಶಸೋ ವ್ಯುಷ್ಟೌ । ಅವ ಯಕ್ಷ್ವ ನೋ ವರುಣꣳ ರರಾಣೋ ವೀಹಿ ಮೃಡೀಕꣳ ಸುಹವೋ ನ ಏಧಿ ಸ್ವಾಹಾ । ಅಗ್ನೀವರುಣಾಭ್ಯಾಮಿದಮ್</p>
<p>ತ್ವಮಗ್ನೇ ಅಯಾಸ್ಯಯಾಸನ್ಮನಸಾ ಹಿತಃ । ಅಯಾಸನ್, ಹವ್ಯಮೂಹಿಷೇಽಯಾ ನೋ ಧೇಹಿ ಭೇಷಜಗ್ಗ್ ಸ್ವಾಹಾ । ಅಗ್ನಯೇ ಅಯಸ ಇದಮ್ ।</p>
<p>ಸಪೂರ್ಣಪಾತ್ರ ವಿಷ್ಣುಕ್ರಮಾಃ । ಯಜ್ಞೋ ಬಭೂವ ಯಜ್ಞಶಂ ಚ ಮ ವರ್ಜಮ್ । ಇತರಾಣಿ ಪ್ರಕೃತಿವತ್ । ಸಂತಿಷ್ಠತೇ ಮೃಗಾರೇಷ್ಟಿಃ ॥</p>
<p>॥ ಇತಿ ಮೃಗಾರೇಷ್ಟಿಪ್ರಯೋಗಃ ॥</p>
<p></p>
<p>॥ ಆಗ್ರಯಣ ಪ್ರಯೋಗಃ ॥</p>
<p>ಯಜಮಾನಃ - ಶರದ್ಯಮಾವಾಸ್ಯಾಯಾಂ ಪೌರ್ಣಮಾಸ್ಯಾಂ ವಾ ಪ್ರಾತರಗ್ನಿಹೋತ್ರꣳ ಹುತ್ವಾಽಽಚಮ್ಯ । ದರ್ಭೇಷ್ವಾಸೀನೋ ದರ್ಭಾನ್ ಧಾರಯಮಾಣಃ । ಪವಿತ್ರಪಾಣಿಃ ಪತ್ನ್ಯಾ ಸಹ ಪ್ರಾಣಾನಾಯಮ್ಯ । ವ್ರೀಹಿಶ್ಯಾಮಾಕಾನಾಮ್ ತಂತ್ರೇಣ ಆಗ್ರಯಣೇನ ಯಕ್ಷ್ಯೇ ಇತಿ ಪ್ರಥಮಾಗ್ರಯಣೇ ಸಂಕಲ್ಪಯೇತ್ । ದ್ವಿತೀಯಾಗ್ರಯಣೇ ತು ಆಗ್ರಯಣೇನ ಯಕ್ಷ್ಯೇ ಇತಿ ಸಂಕಲ್ಪಯೇತ್ । ವಿದ್ಯುದಸಿ । ಋತ್ವಿಗ್ವರಣಮ್ । ಅದ್ಯ ಯಜ್ಞಾಯ । ಇಮಾಮೂರ್ಜಮ್ । ಆಗ್ರಯಣೀಯꣳ ಹವಿಃ । ಅಧ್ವರ್ಯುಃ - ಆಮಾವಾಸ್ಯಂ ತಂತ್ರಮ್ । ಸಪ್ತದಶ ಸಾಮಿಧೇನ್ಯಃ । ವೇದಂ ಕೃತ್ವಾ ವೇದಿಃ । ಯಸ್ಯ ಕಸ್ಯಚಿದ್ಯಜ್ಞಿಯಕಾಷ್ಠಸ್ಯೋಪವೇಷಃ । ಅಲಂಕೃತ್ಯ । ಪರಿಸ್ತೀರ್ಯ । ಯಜಮಾನಃ - ದೇವಾ ದೇವೇಷು । ಅಧ್ವರ್ಯುಃ - ಕರ್ಮಣೇ ವಾಮಿತ್ಯಾದಿ । ಪಾತ್ರಪ್ರಯೋಗಕಾಲೇ ಏಕವಿಂಶತಿ ಕಪಾಲಾನಿ ದ್ವೇ ಸ್ಥಾಲ್ಯೌ ಸ್ಫ್ಯಶ್ಚ ದ್ವಂದ್ವಮ್ । ಶೂರ್ಪತ್ರಯಂ ಅಗ್ನಿಹೋತ್ರಹವಣ್ಯಾ ಸಹ ದ್ವಂದ್ವಮ್ । ಪಾತ್ರೀ ತ್ರಯಂ ವೇದೇನ ಸಹ । ಆಜ್ಯಸ್ಥಾಲ್ಯಾ ಸಹ ಆಶಯಪಾತ್ರಮ್ । ಪ್ರಣೀತಾ ಪ್ರಣಾಯನೇನ ಸಹ ಉತ್ಪವನ ಪಾತ್ರಮ್ । ಆನ್ವಾಹಾರ್ಯಸ್ಥಾಲೀ ವರ್ಜಮಿತರಾಣಿ ಪ್ರಕೃತಿವತ್ । ವಾನಸ್ಪತ್ಯಾಸಿ ದಕ್ಷಾಯ ತ್ವಾ ಅಗ್ನಿಹೋತ್ರಹವಣೀಮಾದತ್ತೇ । ವೇಷಾಯ ವಃ ಇತಿ ಶೂರ್ಪತ್ರಯಮ್ । ನಿರಸ್ತಮಿತಿ ತಂತ್ರೇಣ ನಿರಸನಮ್ ।</p>
<p>ನಿರ್ವಪಣಕಾಲೇ ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ಜುಷ್ಟಂ ನಿರ್ವಪಾಮಿ ಇತಿ ಪುರಾಣಾನಾಂ ವ್ರೀಹೀಣಾಮ್ । ಪವಿತ್ರೇ ಪ್ರಕ್ಷಾಲ್ಯ । ಅನ್ಯಸ್ಮಿನ್ ಶೂರ್ಪೇ ನಿಧಾಯ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಿಂದ್ರಾಗ್ನಿಭ್ಯಾಂ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಂ ವಿಶ್ವೇಭ್ಯೋ ದೇವೇಭ್ಯೋ ಜುಷ್ಟಂ ನಿರ್ವಪಾಮಿ ಇತಿ ನವಾನಾಂ ವ್ರೀಹೀಣಾಮ್ । ಪವಿತ್ರೇ ಪ್ರಕ್ಷಾಲ್ಯ । ಅನ್ಯಸ್ಮಿನ್ ಶೂರ್ಪೇ ನಿಧಾಯ । ದೇವಸ್ಯ ತ್ವಾ &mdash; ಹಸ್ತಾಭ್ಯಾꣳ ಸೋಮಾಯ ಜುಷ್ಟಂ ನಿರ್ವಪಾಮಿ ಇತಿ ನವಾನಾಂ ಶ್ಯಾಮಾಕಾನಾಮ್ । ಪವಿತ್ರೇ ಪ್ರಕ್ಷಾಲ್ಯ । ಇಂದ್ರಾಗ್ನಿವಿಶ್ವೇದೇವ ನಿರುಪ್ತ ಶೂರ್ಪೇ ನಿಧಾಯ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಂ ದ್ಯಾವಾಪೃಥಿವೀಭ್ಯಾಂ ಜುಷ್ಟಂ ನಿರ್ವಪಾಮಿ ಇತಿ ನವಾನಾಂ ವ್ರೀಹೀಣಾಂ । ಇದಂ ದೇವಾನಾಮಿತ್ಯಾದಿ । ಆಸಾದನಕಾಲೇ ಅದಿತ್ಯಾಸ್ತ್ವೋಪಸ್ಥೇ ಸಾದಯಾಮ್ಯಗ್ನೇ ಹವ್ಯꣳ ರಕ್ಷಸ್ವೇಂದ್ರಾಗ್ನೀ ಹವ್ಯꣳ ರಕ್ಷೇಥಾಂ ವಿಶ್ವೇದೇವಾ ಹವ್ಯꣳ ರಕ್ಷಧ್ವಂ ಸೋಮ ಹವ್ಯꣳ ರಕ್ಷಸ್ವ ದ್ಯಾವಾಪೃಥಿವೀ ಹವ್ಯꣳ ರಕ್ಷೇಥಾಮ್ । ಅಥ ಲೌಕಿಕಮಾಜ್ಯಂ ಪಂಚಗೃಹೀತಂ ಗೃಹೀತ್ವಾ ಪಂಚ ಅಜ್ಯಾನೀರ್ಜುಹೋತಿ ।</p>
<p>ಶತಾಯುಧಾಯ ಶತವೀರ್ಯಾಯ ಶತೋತಯೇಽಭಿಮಾತಿಷಾಹೇ । ಶತಂ ಯೋ ನಶ್ಶರದೋ ಅಜೀತನಿಂದ್ರೋ ನೇಷದತಿ ದುರಿತಾನಿ ವಿಶ್ವಾ ಸ್ವಾಹಾ । ಇಂದ್ರಾಯೇದಮ್ ।</p>
<p>ಯೇ ಚತ್ವಾರಃ ಪಥಯೋ ದೇವಯಾನಾ ಅಂತರಾ ದ್ಯಾವಾಪೃಥಿವೀ ವಿಯಂತಿ । ತೇಷಾಂ ಯೋ ಅಜ್ಯಾನಿಮಜೀತಿಮಾವಹಾತ್ತಸ್ಮೈ ನೋ ದೇವಾಃ ಪರಿದತ್ತೇಹ ಸರ್ವೇ ಸ್ವಾಹಾ । ದೇವೇಭ್ಯ ಇದಮ್ ।</p>
<p>ಗ್ರೀಷ್ಮೋ ಹೇಮಂತ ಉತನೋ ವಸಂತಶ್ಶರದ್ವರ್ಷಾಸ್ಸುವಿತಂ ನೋ ಅಸ್ತು । ತೇಷಾಮೃತೂನಾꣳ ಶತಶಾರದಾನಾಂ ನಿವಾತ ಏಷಾಮಭಯೇ ಸ್ಯಾಮ ಸ್ವಾಹಾ । ಋತುಭ್ಯ ಇದಮ್ ।</p>
<p>ಇದುವತ್ಸರಾಯ ಪರಿವತ್ಸರಾಯ ಸಂವತ್ಸರಾಯ ಕೃಣುತಾ ಬೃಹನ್ನಮಃ । ತೇಷಾಂ ವಯꣳ ಸುಮತೌ ಯಜ್ಞಿಯಾನಾಂ ಜ್ಯೋಗಜೀತಾ ಅಹತಾಸ್ಸ್ಯಾಮ ಸ್ವಾಹಾ । ವತ್ಸರೇಭ್ಯ ಇದಮ್ ।</p>
<p>ಭದ್ರಾನ್ನಶ್ಶ್ರೇಯಸ್ಸಮನೈಷ್ಟ ದೇವಾಸ್ತ್ವಯಾ ವಸೇನ ಸಮಶೀಮಹಿ ತ್ವಾ । ಸ ನೋ ಮಯೋ ಭೂಃ ಪಿತೋ ಆವಿಶಸ್ವ ಶಂ ತೋಕಾಯ ತನುವೇ ಸ್ಯೋನಸ್ಸ್ವಾಹಾ । ದೇವೇಭ್ಯ ಇದಮ್ ।</p>
<p>ಸಶೂಕಾಯಾಮಿತ್ಯಾದಿ । ಪ್ರೋಕ್ಷಣ ಕಾಲೇ ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ವೋ ಜುಷ್ಟಂ ಪ್ರೋಕ್ಷಾಮೀಂದ್ರಾಗ್ನಿಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ ವಿಶ್ವೇಭ್ಯೋ ದೇವೇಭ್ಯೋ ವೋ ಜುಷ್ಟಂ ಪ್ರೋಕ್ಷಾಮಿ ಸೋಮಾಯ ವೋ ಜುಷ್ಟಂ ಪ್ರೋಕ್ಷಾಮಿ ದ್ಯಾವಾಪೃಥಿವೀಭ್ಯಾಂ ವೋ ಜುಷ್ಟಂ ಪ್ರೋಕ್ಷಾಮಿ । ಶುಂಧಧ್ವಮಿತ್ಯಾರಭ್ಯ ಪ್ರಸ್ಕಂದತ್ತುಷಾನುಮಂತ್ರಣಂ ಕೃತ್ವಾ ವಾಯುರ್ವೋ ವಿವಿನಕ್ತು ಇತಿ ವಿವಿಚ್ಯ । ದೇವೋವಸ್ಸವಿತಾ ಇತಿ ಪಾತ್ರ್ಯಾಂ ಪುರಾಣತಂಡುಲ ಪ್ರಸ್ಕಂದನಾಂತಂ ಕೃತ್ವಾ । ನವವ್ರೀಹ್ಯವಹನನಾರ್ಥ-ಮುಲೂಖಲಂ ಪ್ರಕ್ಷಾಲ್ಯ । ಅಗ್ನೇಸ್ತನೂರಸಿ ಇತ್ಯಾರಭ್ಯ ಆಗ್ನೀಧ್ರಪ್ರೈಷವರ್ಜಂ ಪಾತ್ರ್ಯಾಂ ನವತಂಡುಲ-ಪ್ರಸ್ಕಂದನಾಂತಂ ಕರೋತಿ । ಶಾಮಾಕಾವಹನನಾರ್ಥಮುಲೂಖಲಂ ಪ್ರಕ್ಷಾಲ್ಯ ಅಗ್ನೇಸ್ತನೂರಸಿ ಇತ್ಯಾರಭ್ಯ ಆಗ್ನೀಧ್ರ ಪೈಷವರ್ಜಂ ಪ್ರಸ್ಕಂದಯಚ್ಛ್ಯಾಮಾಕ ತುಷಾನನುಮಂತ್ರ್ಯ । ಸಮಾಹತಾನ್ ಸರ್ವಾನ್ತುಷಾನ್ ಮಧ್ಯಮಪುರೋಡಾಶಕಪಾಲೇ ಓಪ್ಯ ರಕ್ಷಸಾಂ ಭಾಗೋಸಿ ಇತಿ ನಿರಸನಂ ಕೃತ್ವಾ । ವಾಯುರ್ವೋ ವಿವಿನಕ್ತು ಇತಿ ವಿವಿಚ್ಯ । ದೇವೋವಸ್ಸವಿತಾ ಇತಿ ಪಾತ್ರ್ಯಾಂ ಶ್ಯಾಮಾಕಾನ್ಪ್ರಸ್ಕಂದಯಿತ್ವಾ । ಅದಬ್ಧೇನ ವ ಇತಿ ಮಂತ್ರೇಣ ಪುರಾಣನವತಂಡುಲಾನ್ ಶ್ಯಾಮಾಕಾಂಶ್ಚ ತಂತ್ರೇಣಾವೇಕ್ಷ್ಯ ತ್ರಿಷ್ಫಲೀಕರ್ತವಾ ಇತಿ ಪತ್ನೀಂ ಸಂಪ್ರೇಷ್ಯತಿ । ಪತ್ನೀ - ಪುರಾಣನವವ್ರೀಹೀನ್ ಶ್ಯಾಮಾಕಾನ್ ಕ್ರಮೇಣ ದೇವೇಭ್ಯ ಶುಂದಧ್ವಮಿತ್ಯಾರಭ್ಯ ದೇವೇಭ್ಯಶ್ಶುಂದಧ್ವ-ಮಿತ್ಯಂತೇನ ಮಂತ್ರೇಣ ಸುಫಲೀಕೃತಾನ್ ಕುರ್ಯಾತ್ । ಅಧ್ವರ್ಯುಃ - ಫಲೀಕರಣಂ ಪ್ರಜ್ಞಾತಂ ನಿಧಾಯ । ಸರ್ವತಂಡುಲಾನ್ ಕ್ರಮೇಣ ಪಾರ್ಥಕ್ಯೇಣ ಪ್ರಕ್ಷಾಲ್ಯ । ಪ್ರಕ್ಷಾಲಿತಮುದಕಮೇಕೀಕೃತ್ಯ । ತ್ರಿಷ್ಫಲೀಕ್ರಿಯಮಾಣಾನಾ-ಮಿತಿ ನಿನಯನಮಮಂತ್ರೇಣ ಉತ್ಕರೇ ತಂತ್ರೇಣ ನಿನೀಯ । ಯಥಾಭಾಗಂ ವ್ಯಾವರ್ತಧ್ವಂ ಇತಿ ನವಾನ್ ಶ್ಯಾಮಾಕವರ್ಜಂ ತಂಡುಲಾನ್ ವಿಭಜ್ಯ । ಇದಮಿಂದ್ರಾಗ್ನ್ಯೋರ್ದ್ಯಾವಾಪೃಥಿವ್ಯೋಃ ಪೇಷಣಾರ್ಥಾನ್ । ಇದಂ ವಿಶ್ವೇಷಾಂ ದೇವಾನಾಮ್ ಚರ್ವರ್ಥಾನಭಿಮೃಶ್ಯ । ಆಗ್ನೇಯಸ್ಯ ಕೃಷ್ಣಾಜಿನಾದಾನಾದಿ ಅಣೂನಿ ಕುರುತಾದಿತ್ಯಂತಂ ಕೃತ್ವಾ । ಪುನರ್ನವಾನಾಂ ಕೃಷ್ಣಾಜಿನಾದಾನಾದಿ ಕೃತ್ವಾ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಿಂದ್ರಾಗ್ನಿಭ್ಯಾಂ ಜುಷ್ಟಮಧಿವಪಾಮಿ ದ್ಯಾವಾಪೃಥಿವೀಭ್ಯಾಂ ಜುಷ್ಟಮಧಿವಪಾಮಿ ಧಾನ್ಯಾಮಸಿ ಧಿನುಹಿ ದೇವಾಮ್ ಇತ್ಯಾದಿ ಅಣೂನಿಕುರುತಾದಿತ್ಯಂತಮ್ । ಪಿಷ್ಟಲೇಪಂ ಪ್ರಜ್ಞಾತಂ ನಿದಧಾತಿ । ಆಗೇಯಸ್ಯ ಅಷ್ಟಾಕಪಾಲಾನಿ ನಿಧಾಯ ಐಂದ್ರಾಗ್ನಸ್ಯ ಅಷ್ಟಾವುಪಧಾಯ ತೂಷ್ಣೀಂ ಚತ್ವಾರಿ । ಧ್ರುವೋಽಸೀತಿ ವೈಶ್ವದೇವಸೌಮ್ಯಯೋಃ ಸ್ಥಾಲೀಮುಪದಧಾತಿ । ದ್ಯಾವಾಪೃಥಿವ್ಯಮೇಕಕಪಾಲಮುಪಧಾಯ । ಭೃಗೂಣಾಮಂಗಿರಸಾಂ ತಪಸಾ ತಪ್ಯಸ್ವ ಇತಿ ವೇದೇನ ಏಕಕಪಾಲೇ ಅಂಗಾರಾನಧ್ಯೂಹ್ಯ । ಮದಂತೀರಧಿಶ್ರಯತಿ ।</p>
<p>ಸಂವಪನಕಾಲೇ ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ಜುಷ್ಟꣳ ಸಂವಪಾಮಿ ಇತಿ ಪುರಾಣಪಿಷ್ಟಂ ಸಮೋಪ್ಯ । ಅನ್ಯಸ್ಮಿನ್ ಪಾತ್ರೇ ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಿಂದ್ರಾಗ್ನಿಭ್ಯಾಂ ಜುಷ್ಟꣳ ಸಂವಪಾಮಿ ದ್ಯಾವಾಪೃಥಿವೀಭ್ಯಾಂ ಜುಷ್ಟꣳ ಸಂವಪಾಮಿ ಇತಿ ಪಿಷ್ಟಾನಿ ಸಮೋಪ್ಯ ಪ್ರೋಕ್ಷಣೀವತ್ಪಿಷ್ಟಾನಿ ಕ್ರಮೇಣ ಉತ್ಪೂಯ ಶ್ಯಾಮಾಕತಂಡುಲಾಂಶ್ಚೋತ್ಪೂಯ ದೇವಸ್ತ್ವಾ ಸವಿತಾಪುನಾತು ಇತಿ ಪಯ ಉತ್ಪೂಯ ತೂಷ್ಣೀಂ ವೈಶ್ವದೇವಸ್ಥಾಲ್ಯಾಮಾಸಿಚ್ಯ ಅಪಶ್ಚೋತ್ಪೂಯ ಸೌಮ್ಯಸ್ಥಾಲ್ಯಾಮಾಸಿಂಚತಿ । ಮಖಸ್ಯಶಿರೋಽಸಿ ಇತ್ಯಾಗ್ನೇಯಂ ಪಿಂಡಂ ಕೃತ್ವಾ । ಪುನಃ ಮಖಸ್ಯಶಿರೋಽಸಿ ಇತಿ ನವಾನಾಂ ಪಿಂಡಂ ಕೃತ್ವಾ । ಯಥಾಭಾಗಂ ವ್ಯಾವರ್ತೇಥಾಂ ವಿಭಜ್ಯ । ಇದಮಿಂದ್ರಾಗ್ನ್ಯೋಃ ಇದಂ ದ್ಯಾವಾಪೃಥಿವ್ಯೋಃ ಇತಿ ನಿರ್ದಿಶ್ಯ । ಘರ್ಮೋಸಿ ಇತ್ಯಾಗ್ನೇಯಮಧಿಶ್ರಿತ್ಯ । ತೇನೈವ ಮಂತ್ರೇಣೈಂದ್ರಾಗ್ನಮಧಿಶ್ರಿತ್ಯ ತೇನೈವ ಮಂತ್ರೇಣ ವೈಶ್ವದೇವಸ್ಥಾಲ್ಯಾಂ ತಂಡುಲಾನೋಪ್ಯ । ತೇನೈವ ಮಂತ್ರೇಣ ಸೌಮ್ಯಸ್ಥಾಲ್ಯಾಂ ಶ್ಯಾಮಾಕತಂಡುಲಾನೋಪ್ಯ ತೇನೈವ ಮಂತ್ರೇಣೈಕಕಪಾಲಮಧಿಶ್ರಯತಿ । ಕ್ರಮೇಣ ಪುರೋಡಾಶಾನಾಂ ಪ್ರಥನಂ ಕೃತ್ವಾ । ಸರ್ವಾಣಿ ಹವೀಂಷಿ ತ್ರಿಃ ಪರ್ಯಗ್ನಿಕೃತ್ವಾ ।</p>
<p>ಆಗ್ನೇಯಮಭಿಘಾರ್ಯ ತೂಷ್ಣೀಮಿತರಾಣ್ಯಭಿಘಾರ್ಯ ಆಗ್ನೇಯಮೈಂದ್ರಾಗ್ನಂ ಚ ಪಾತ್ಯಾಂ ಪ್ರತಿಷ್ಠಾಪ್ಯಾವಿಕೃತೇನ ಪ್ರಾಕೃತೇನ ಮಂತ್ರೇಣ ವೈಶ್ವದೇವಂ ಚರುಂ ಸೌಮ್ಯಂ ಚರುಂ ಚ ಉದ್ವಾಸ್ಯ ಪ್ರಿಯೇಣ ನಾಮ್ನಾ ಪ್ರಿಯꣳ ಸದ ಆಸೀದ ಇತಿ ಮಂತ್ರೇಣ ಸರ್ವಾಣಿ ಹವೀಂಷಿ ಅಪರೇಣ ಸ್ರುಚ ಆಸಾದಯತಿ । ಯಜಮಾನಃ - ಯಜ್ಞೋಽಸ್ಯಯಂ ಯಜ್ಞೋ ಯೋ ನಃ ಕನೀಯೋ ಮಮಾಗ್ನೇ ಪಂಚಹೋತೇತ್ಯಾಸನ್ನಾ-ಭಿಮರ್ಶನಂ ಕರೋತಿ । ಅಧ್ವರ್ಯುಃ - ಪ್ರಚರಣ ಕಾಲೇ ಆಗ್ನೇಯ ಐಂದ್ರಾಗ್ನಶ್ಚ ಪ್ರಕೃತಿವತ್ಕೃತ್ವಾ । ವಿಶ್ವೇಭ್ಯೋ ದೇವೇಭ್ಯೋಽನು ಬ್ರೂ೩ಹಿ । ಆಶ್ರಾವ್ಯಪ್ರತ್ಯಾಶ್ರಾವಿತೇ ವಿಶ್ವಾನ್ ದೇವಾನ್ ಯಜ । ವಷಟ್ಕೃತೇ ಜುಹೋತಿ । ಯಜಮಾನಃ - ವಿಶ್ವೇಭ್ಯೋ ದೇವೇಭ್ಯ ಇದಮ್ । ವಿಶ್ವೇಷಾಂ ದೇವಾನಾಮಹಂ ದೇವಯಜ್ಯಯಾ ಪ್ರಾಣೈಸ್ಸಾಯುಜ್ಯಂ ಗಮೇಯಮ್ । ಅಧ್ವರ್ಯುಃ - ಸೋಮಾಯಾನು ಬ್ರೂ೩ಹಿ । ಆಶ್ರಾವ್ಯಪ್ರತ್ಯಾಶ್ರಾವಿತೇ ಸೋಮಂ ಯಜ । ವಷಟ್ಕೃತೇ ಜುಹೋತಿ । ಯಜಮಾನಃ - ಸೋಮಾಯೇದಮ್ । ಸೋಮಸ್ಯಾಹಂ ದೇವಯಜ್ಯಯಾ ವೃತ್ರಹಾ ಭೂಯಾಸಮ್ । ಅಧ್ವರ್ಯುಃ - ಏಕಕಪಾಲಪ್ರಚರಣ ಕಾಲೇ ಘೃತಾದೇಕ-ಕಪಾಲಮುದ್ಧೃತ್ಯ ಬರ್ಹಿಷಿ ಸನ್ನಂ ಕೃತ್ವಾ ಜುಹ್ವಾಮುಪಸ್ತೀರ್ಯ ತತ್ರ ಕೃತ್ಸ್ನಂ ಪುರೋಡಾಶಮವದಾಯ । ಆಶಯಾಜ್ಯಂ ಪಶ್ಚಾದಾನೀಯ ಸಕೃದಭಿಘಾರ್ಯ । ದ್ಯಾವಾಪೃಥಿವೀಭ್ಯಾಂ [ಉಪಾಂಶು] ಅನುಬ್ರೂ೩ಹಿ [ಉಚ್ಚೈಃ] । ಆಶ್ರಾವ್ಯ ಪ್ರತ್ಯಾಶ್ರಾವಿತೇ ದ್ಯಾವಾಪೃಥಿವೀ [ಉಪಾಂಶು] ಯಜ [ಉಚ್ಚೈಃ] । ವಷಟ್ಕೃತೇ ಜುಹೋತಿ । ಯಜಮಾನಃ - ದ್ಯಾವಾಪೃಥಿವೀಭ್ಯಾಮಿದಮ್ । ದ್ಯಾವಾಪೃಥಿವ್ಯೋರಹಂ ದೇವಯಜ್ಯಯೋಭ-ಯೋರ್ಲೋಕಯೋರ್​ ಋಧ್ಯಾಸಮ್ । ಅಧ್ವರ್ಯುಃ - ನ ಪಾರ್ವಣ ಹೋಮಃ । ನಾರಿಷ್ಠಾನ್ ಹುತ್ವಾ । ಸ್ವಿಷ್ಟಕೃತಮಿಷ್ಟ್ವಾ ।</p>
<p>ಆಗ್ನೇಯಂ ಪುರೋಡಾಶಂ ವಿರುಜ್ಯ । ಇತರದ್ಧವಿರವಿರುಜ್ಯ ಪ್ರತ್ಯೇಕಂ ಪ್ರಾಶಿತ್ರಮವದಾಯ ಬ್ರಹ್ಮಣೇ ಪರಿಹರತಿ । ಬ್ರಹ್ಮಾ - ಪ್ರಕೃತಿವತ್ ಆಗೇಯಂ ಪ್ರಾಶ್ಯ ಆಚಮ್ಯ ತಥಾ ಐಂದ್ರಾಗ್ನಂ ಪ್ರಾಶಿತ್ರಂ ಭದ್ರಾನ್ನಃ ಶ್ರೇಯಸ್ಸಮನೈಷ್ಟ ದೇವಾಸ್ತ್ವಯಾ ವಸೇನ ಸಮಶೀಮಹಿತ್ವಾ । ಸ ನೋ ಮಯೋಭೂಃ ಪಿತೋ ಆವಿಶಸ್ವ ಶಂ ತೋಕಾಯ ತನುವೇ ಸ್ಯೋನಃ ಇತಿ ಪ್ರಾಶ್ಯ ಆಚಮ್ಯ । ಶ್ಯಾಮಾಕಂ ಗೃಹೀತ್ವಾ ಅಗ್ನಿಃ ಪ್ರಥಮಃ ಪ್ರಾಶ್ನಾತು ಸ ಹಿ ವೇದ ಯಥಾ ಹವಿಃ । ಶಿವಾ ಅಸ್ಮಭ್ಯಮೋಷಧೀಃ ಕೃಣೋತು ವಿಶ್ವಚರ್ಷಣಿಃ ಇತಿ ಶ್ಯಾಮಾಕಂ ಪ್ರಾಶ್ಯ ಆಚಮ್ಯ । ಯಾ ಅಪ್ಸ್ವಂತರ್ದೇವತಾ ಇತ್ಯಾದಿ ಪ್ರಕೃತಿವತ್ । ಅಧ್ವರ್ಯುಃ - ಇಡಾವದಾನೇ ಪುರಾಣ ನೂತನ ಹವಿಷಃ ಪೃಥಕ್ಪೃಥಗಿಡಾಮವದ್ಯತಿ । ಇಡಾ ಭಕ್ಷಣ ಕಾಲೇ ಇಡೇ ಭಾಗಮಿತಿ ಪುರಾಣಂ ಪ್ರಾಶ್ಯ ಐಂದ್ರಾಗ್ನಂ ವೈಶ್ವದೇವಂ ಚ ಭದ್ರಾನ್ನಃ ಶ್ರೇಯ ಇತಿ ಮಂತ್ರೇಣ ಪ್ರಾಶ್ಯ ಆಚಮ್ಯ ಶ್ಯಾಮಾಕಂ ಅಗ್ನಿಃ ಪ್ರಥಮಃ ಪ್ರಾಶ್ನಾತು ಇತಿ ಮಂತ್ರೇಣ ಪ್ರಾಶ್ಯ ಆಚಮ್ಯ ವಾಗ್ಯತ ಆಸ್ತೇ ಆ ಮಾರ್ಜನಾತ್ । ಏವಂ ಬ್ರಹ್ಮಾಗ್ನೀಧ್ರೋ ಯಜಮಾನಶ್ಚ । ಯಜಮಾನಃ - ದಕ್ಷಿಣಾ ಕಾಲೇ ವತ್ಸಂ ವಾಸಶ್ಚ ಅಂತರ್ವೇದಿ ಸಂಸ್ಥಾಪಯತಿ । ಬ್ರಹ್ಮಾ - ಬ್ರಹ್ಮಣೀ ಬ್ರಹ್ಮಣೀ ಸ್ಥೋ ಬ್ರಹ್ಮಣೇ ವಾಂ ಮಾ ಮಾ ಹಿꣳಸಿಷ್ಟಮಹುತೇ ಮಹ್ಯꣳ ಶಿವೇ ಭವತಮ್ ಇತ್ಯಭಿಮೃಶತಿ । ಯಜಮಾನಃ - ಬ್ರಧ್ನ ಪಿನ್ವಸ್ವೇತ್ಯಾದಿ ಸಹಸ್ರಧಾರೇ ಉತ್ಸೇ ಅಕ್ಷೀಯಮಾಣೇ ತೇ ದಧ್ನತುಃ ಪೃಥಿವೀಮಂತರಿಕ್ಷಂ ದಿವಂ ಚ ತಾಭ್ಯಾಂ ವತ್ಸವಾಸೋಭ್ಯಾಮತಿತರಾಣಿ ಮೃತ್ಯುಮ್ । ಇತ್ಯಭಿಮೃಶ್ಯ ಇಮೇ ವೋ ವತ್ಸವಾಸಸೀ ಪ್ರತಿಗೃಹ್ಣೀಧ್ವಮಿತಿ ದದ್ಯಾತ್ । ಋತ್ವಿಜಃ - ರುದ್ರಾಯ ಗಾಂ । ಸೋಮಾಯ ವಸಃ ಇತಿ ಪ್ರತಿಗ್ರಹಃ । ಯಜಮಾನಭಾಗಪ್ರಾಶನ ಕಾಲೇ ಸಂ ಯಜ್ಞಪತಿರಾಶಿಷಾ ಇತಿ ಪುರಾಣಭಾಗಂ ಪ್ರಾಶ್ಯ ಭದ್ರಾನ್ನಃ ಶ್ರೇಯಃ ಇತಿ ಐಂದ್ರಾಗ್ನಂ ವೈಶ್ವದೇವಂ ಚ ಏಕೀಕೃತ್ಯ ಪ್ರಾಶ್ಯ ಅಗ್ನಿಃ ಪ್ರಥಮಃ ಇತಿ ಶ್ಯಾಮಾಕಂ ಪ್ರಾಶ್ನಾತಿ । ಏಕಕಪಾಲೋದ್ವಾಸನಕಾಲೇ ಯದ್ಘರ್ಮೇ ಕಪಾಲಮುಪಚಿನ್ವಂತಿ ವೇಧಸಃ । ಪೂಷ್ಣಸ್ತದಪಿವ್ರತ ಇಂದ್ರವಾಯೂ ವಿಮುಂಚತಾಮ್ । ಯಜಮಾನಃ - ವಿಷ್ಣುಕ್ರಮಾದಿ ಯಜ್ಞ ಶಂ ಚ ಮ ವರ್ಜಮ್ । ಬ್ರಾಹ್ಮಣತರ್ಪಣಾಂತಂ ಕುರ್ಯಾತ್ । ಸಿದ್ಧಮಿಷ್ಟಿಃ ಸಂತಿಷ್ಠತೇ ॥</p>
<p>॥ ಇತಿ ಆಗ್ರಯಣಪ್ರಯೋಗಃ ॥</p>
<p></p>
<p>॥ ಅಥ ಪವಿತ್ರೇಷ್ಟಿಪ್ರಯೋಗಃ ॥</p>
<p>ಶ್ರೀ ಪರಮೇಶ್ವರಪ್ರೀತ್ಯರ್ಥಂ ಶುದ್ಧಿಕಾಮಃ ಪವಿತ್ರೇಷ್ಟ್ಯಾ ಯಕ್ಷ್ಯೇ । ವಿದ್ಯುದಸೀತ್ಯಾದಿ । ಪೌರ್ಣಮಾಸಂ ತಂತ್ರಮ್ । ಅಗ್ನೀನನ್ವಾಧಾಯ ವೈಶ್ವದೇವವತ್ ಇಧ್ಮಾಬರ್ಹಿರಾಹರತಿ । ಪ್ರಸೂಮಯಂ ಬರ್ಹಿಃ ಪ್ರಸ್ತರಶ್ಚ । ತ್ರಯೋವಿಂಶತಿ ದಾರುರಿಧ್ಮಃ । ಪಾತ್ರಪ್ರಯೋಗಕಾಲೇ ಚತುಶ್ಚತ್ವಾರಿಂಶತ್ಕಪಾಲಾನಿ ಸ್ಫ್ಯಶ್ಚ ದ್ವಂದ್ವಮ್ । ಇತರಾಣಿ ಪ್ರಕೃತಿವತ್ । ಪ್ರಣೀತಾಃ ಪ್ರಣೀಯ ಚತುರ್ಗೃಹೀತಂ ಜುಹೋತಿ ।</p>
<p>ಯೇನ ದೇವಾಃ ಪವಿತ್ರೇಣಾತ್ಮಾನಂ ಪುನತೇ ಸದಾ । ತೇನ ಸಹಸ್ರಧಾರೇಣ ಪಾವಮಾನ್ಯಃ ಪುನಂತು ಮಾ ಸ್ವಾಹಾ । ಪಾವಮಾನೀಭ್ಯ ಇದಮ್ ।</p>
<p>ಅಪರಂ ಚತುರ್ಗೃಹೀತಂ ಗೃಹೀತ್ವಾ ಪ್ರಾಜಾಪತ್ಯಂ ಪವಿತ್ರꣳ ಶತೋದ್ಯಾಮꣳ ಹಿರಣ್ಮಯಮ್ । ತೇನ ಬ್ರಹ್ಮವಿದೋ ವಯಂ ಪೂತಂ ಬ್ರಹ್ಮ ಪುನೀಮಹೇ ಸ್ವಾಹಾ ॥ ಪಾವಮಾನೀಭ್ಯ ಇದಮ್ ।</p>
<p>ಅಪರಂ ಚತುರ್ಗೃಹೀತಂ ಗೃಹೀತ್ವಾ ಇಂದ್ರಸ್ಸುನೀತೀ ಸಹ ಮಾ ಪುನಾತು ಸೋಮಸ್ಸ್ವಸ್ತ್ಯಾ ವರುಣಸ್ಸಮೀಚ್ಯಾ । ಯಮೋ ರಾಜಾ ಪ್ರಮೃಣಾಭಿಃ ಪುನಾತು ಮಾ ಜಾತವೇದಾ ಮೂರ್ಜಯಂತ್ಯಾ ಪುನಾತು ಸ್ವಾಹಾ । ಪಾವಮಾನೀಭ್ಯ ಇದಮ್ ।</p>
<p>ಅಭ್ಯಾತಾನಾನ್ ಹುತ್ವಾ ಅಗ್ನಿರ್ಭೂತಾನಾಮಿತ್ಯನುವಾಕಮ್ । ಸಂ ವಿಶಂತಾಮಿತ್ಯಾದಿ । ನಿರ್ವಪಣಕಾಲೇ ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ಪವಮಾನಾಯ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ಪಾವಕಾಯ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ಶುಚಯೇ ಜುಷ್ಟಂ ನಿರ್ವಪಾಮಿ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ವೈಶ್ವಾನರಾಯ ಜುಷ್ಟಂ ನಿರ್ವಪಾಮಿ । ಅದಿತ್ಯಾಸ್ತ್ವೋಪಸ್ಥೇ ಸಾದಯಾಮ್ಯಗ್ನೇ ಹವ್ಯꣳ ರಕ್ಷಸ್ವಾಗ್ನೇ ಪವಮಾನ ಹವ್ಯꣳ ರಕ್ಷಸ್ವಾಗ್ನೇ ಪಾವಕ ಹವ್ಯꣳ ರಕ್ಷಸ್ವಾಗ್ನೇ ಶುಚೇ ಹವ್ಯꣳ ರಕ್ಷಸ್ವಾಗ್ನೇ ವೈಶ್ವಾನರ ಹವ್ಯꣳ ರಕ್ಷಸ್ವ । ಸಶೂಕಯಾಮಿತ್ಯಾದಿ । ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ವೋ ಜುಷ್ಟಂ ಪ್ರೋಕ್ಷಾಮ್ಯಗ್ನಯೇ ಪವಮಾನಾಯ ವೋ ಜುಷ್ಟಂ ಪ್ರೋಕ್ಷಾಮ್ಯಗ್ನಯೇ ಪಾವಕಾಯ ವೋ ಜುಷ್ಟಂ ಪ್ರೋಕ್ಷಾಮ್ಯಗ್ನಯೇ ಶುಚಯೇ ವೋ ಜುಷ್ಟಂ ಪ್ರೋಕ್ಷಾಮ್ಯಗ್ನಯೇ ವೈಶ್ವಾನರಾಯ ವೋ ಜುಷ್ಟಂ ಪ್ರೋಕ್ಷಾಮಿ । ಅಧಿವಪನೇ ದೇವಸ್ಯ ತ್ವಾ &mdash; ಹಸ್ತಾಭ್ಯಾಮಗ್ನಯೇ ಜುಷ್ಟಮಧಿವಪಾಮ್ಯಗ್ನಯೇ ಪವಮಾನಾಯ ಜುಷ್ಟಮಧಿವಪಾಮ್ಯಗ್ನಯೇ ಪಾವಕಾಯ ಜುಷ್ಟಮಧಿವಪಾಮ್ಯಗ್ನಯೇ ಶುಚಯೇ ಜುಷ್ಟಮಧಿವಪಾಮ್ಯಗ್ನಯೇ ವೈಶ್ವಾನರಾಯ ಜುಷ್ಟಮಧಿವಪಾಮಿ ಧಾನ್ಯಮಸಿ ಧಿನುಹಿ ದೇವಾನ್ । ಕಪಾಲಾನಾಮುಪಧಾನಕಾಲೇ ಆಗ್ನೇಯಾದೀನಾಂ ಪ್ರಕೃತಿವತ್ । ವೈಶ್ವಾನರಸ್ಯ ದ್ವಿತೀಯ ಚತುರ್ಥ ಷಷ್ಠಾಷ್ಟಮಾನಾಮಾವೃತ್ತಿಃ । ಅಧಿವಾಪವತ್ಸಂವಾಪಃ । ಸಂ ವಪಾಮೀತಿ ಮಂತ್ರಂ ಸನ್ನಮತಿ । ಸಮಾನಮಾ ಪುರೋಡಾಶಾನಾಮುದ್ವಾಸನಾತ್ । ಸರ್ವೇಷಾಂ ಮಂತ್ರೇಣಾಭಿಘಾರಣಮ್ । ಪ್ರಿಯೇಣೇತ್ಯಾಸಾದನಮ್ । ಯಜಮಾನಃ - ಯಜ್ಞೋಽಸಿ ಇತಿ ಪಂಚಕೃತ್ವಃ । ಮಮಾಗ್ನೇ ಚತುರ್ಹೋತ್ರಾಭಿ-ಮರ್ಶನಮ್ । ಆಜ್ಯಭಾಗಾಭ್ಯಾಂ ಪ್ರಚರ್ಯ ಆಗ್ನೇಯಮಿಷ್ಟ್ವಾ ಉಪಾಂಶು ವ್ಯತ್ಯಾಸಂ ಪಂಚಭಿರಾಜ್ಯಹವಿರ್ಭಿ-ರ್ಯಜತಿ । ಅಗ್ನಯೇಽನುಬ್ರೂಹಿ । ಅಗ್ನಿಂ ಯಜ । ಅಗ್ನಯ ಇದಮ್ । ಅಗ್ನೇರಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ಸರಸ್ವತ್ಯಾ ಪ್ರಿಯಾಯಾಃ [ಉಪಾಂಶು] ಅನುಬ್ರೂಹಿ [ಉಚ್ಚೈಃ] । ಸರಸ್ವತೀಂ ಪ್ರಿಯಾಂ [ಉಪಾಂಶು] ಯಜ [ಉಚ್ಚೈಃ] । ಸರಸ್ವತ್ಯೈ ಪ್ರಿಯಯಾ ಇದಮ್ । ದಬ್ಧಿರಸಿ । ಅಗ್ನಯೇ ಪವಮಾನಾಯಾನುಬ್ರೂಹಿ । ಅಗ್ನಿಂ ಪವಮಾನಂ ಯಜ । ಅಗ್ನಯೇ ಪವಮಾನಾಯೇದಮ್ । ಅಗ್ನೇಃ ಪವಮಾನಸ್ಯಾಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ವಿಷ್ಣವೇ ಉರುಕ್ರಮಾಯ [ಉಪಾಂಶು] ಅನುಬ್ರೂಹಿ [ಉಚ್ಚೈಃ] । ವಿಷ್ಣುಮುರುಕ್ರಮಂ [ಉಪಾಂಶು] ಯಜ [ಉಚ್ಚೈಃ] । ವಿಷ್ಣವ ಉರುಕ್ರಮಾಯೇದಮ್ । ದಬ್ಧಿರಸಿ । ಅಗ್ನಯೇ ಪಾವಕಾಯಾನುಬ್ರೂಹಿ । ಅಗ್ನಿಂ ಪಾವಕಂ ಯಜ । ಅಗ್ನಯೇ ಪಾವಕಾಯೇದಮ್ । ಅಗ್ನೇಃ ಪವಮಾನಸ್ಯಾಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ದೇವಾಯ ಸವಿತ್ರೇ [ಉಪಾಂಶು] ಅನುಬ್ರೂಹಿ [ಉಚ್ಚೈಃ] । ದೇವಂ ಸವಿತಾರಂ [ಉಪಾಂಶು] ಯಜ [ಉಚ್ಚೈಃ] । ದೇವಾಯ ಸವಿತ್ರ ಇದಮ್ । ದಬ್ಧಿರಸಿ । ಅಗ್ನಯೇ ಶುಚಯೇಽನುಬ್ರೂಹಿ । ಅಗ್ನಿಂ ಶುಚಿಂ ಯಜ । ಅಗ್ನಯೇ ಶುಚಯ ಇದಮ್ । ಅಗ್ನೇಶ್ಶುಚೇರಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ವಾಯವೇ ನಿಯುತ್ವತೇ [ಉಪಾಂಶು] ಅನುಬ್ರೂಹಿ [ಉಚ್ಚೈಃ] । ವಾಯುಂ ನಿಯುತ್ವಂತಂ [ಉಪಾಂಶು] ಯಜ [ಉಚ್ಚೈಃ] । ವಾಯವೇ ನಿಯುತ್ವತ ಇದಮ್ । ದಬ್ಧಿರಸಿ । ಅಗ್ನಯೇ ವೈಶ್ವಾನರಾಯಾನುಬ್ರೂಹಿ । ಅಗ್ನಿಂ ವೈಶ್ವಾನರಂ ಯಜ । ಅಗ್ನಯೇ ವೈಶ್ವಾನರಾಯೇದಮ್ । ಅಗ್ನೇರ್ವೈಶ್ವಾನರಸ್ಯಾಹಂ ದೇವಯಜ್ಯಯಾನ್ನಾದೋ ಭೂಯಾಸಮ್ । ದಧಿಕ್ರಾವ್ಣೇ [ಉಪಾಂಶು] ಅನುಬ್ರೂಹಿ [ಉಚ್ಚೈಃ] । ದಧಿಕ್ರಾವ್ಣಂ [ಉಪಾಂಶು] ಯಜ [ಉಚ್ಚೈಃ] । ದಧಿಕ್ರಾವ್ಣ ಇದಮ್ । ದಬ್ಧಿರಸಿ । ನಾರಿಷ್ಠಾನ್ ಹುತ್ವಾ ।</p>
<p>ಉಭಾಭ್ಯಾಂ ದೇವಸವಿತಃ । ಪವಿತ್ರೇಣ ಸವೇನ ಚ । ಇದಂ ಬ್ರಹ್ಮ ಪುನೀಮಹೇ ಸ್ವಾಹಾ ॥ ಪಾವಮಾನೀಭ್ಯ ಇದಮ್ ।</p>
<p>ವೈಶ್ವದೇವೀ ಪುನತೀ ದೇವ್ಯಾಗಾತ್ । ಯಸ್ಯೈ ಬಹ್ವೀಸ್ತನುವೋ ವೀತಪೃಷ್ಠಾಃ । ತಯಾ ಮದಂತಸ್ಸಧಮಾದ್ಯೇಷು । ವಯಗ್ಗ್ ಸ್ಯಾಮ ಪತಯೋ ರಯೀಣಾಗ್ ಸ್ವಾಹಾ ॥ ಪಾವಮಾನೀಭ್ಯ ಇದಮ್ ।</p>
<p>ಯೇನ ದೇವಾ ಅಪುನತ । ಯೇನಾಪೋ ದಿವ್ಯಂ ಕಶಃ । ತೇನ ದಿವ್ಯೇನ ಬ್ರಹ್ಮಣಾ । ಇದಂ ಬ್ರಹ್ಮ ಪುನೀಮಹೇ ಸ್ವಾಹಾ ॥ ಪಾವಮಾನೀಭ್ಯ ಇದಮ್ ।</p>
<p>ಯಃ ಪಾವಮಾನೀರಧ್ಯೇತಿ । ಋಷಿಭಿಸ್ಸಂಭೃತꣳ ರಸಮ್ । ಸರ್ವꣳ ಸ ಪೂತಮಶ್ನಾತಿ । ಸ್ವದಿತಂ ಮಾತರಿಶ್ವನಾ ಸ್ವಾಹಾ ॥ ಪಾವಮಾನೀಭ್ಯ ಇದಮ್ ।</p>
<p>ಪಾವಮಾನೀರ್ಯೋ ಅಧ್ಯೇತಿ । ಋಷಿಭಿಸ್ಸಂಭೃತꣳ ರಸಮ್ । ತಸ್ಮೈ ಸರಸ್ವತೀ ದುಹೇ । ಕ್ಷೀರꣳ ಸರ್ಪಿರ್ಮಧೂದಕಗ್ಗ್ ಸ್ವಾಹಾ ॥ ಪಾವಮಾನೀಭ್ಯ ಇದಮ್ ।</p>
<p>ಪಾವಮಾನೀಸ್ಸ್ವಸ್ತ್ಯಯನೀಃ । ಸುದುಘಾ ಹಿ ಪಯಸ್ವತೀಃ । ಋಷಿಭಿಸ್ಸಂಭೃತೋ ರಸಃ । ಬ್ರಾಹ್ಮಣೇಷ್ವಮೃತꣳ ಹಿತಗ್ಗ್ ಸ್ವಾಹಾ ॥ ಪಾವಮಾನೀಭ್ಯ ಇದಮ್ ।</p>
<p>ಪಾವಮಾನೀರ್ದಿಶಂತು ನಃ । ಇಮಂ ಲೋಕಮಥೋ ಅಮುಮ್ । ಕಾಮಾನ್ ಸಮರ್ಧಯಂತು ನಃ । ದೇವೀರ್ದೇವೈಸ್ಸಮಾಭೃತಾಃ ಸ್ವಾಹಾ ॥ ಪಾವಮಾನೀಭ್ಯ ಇದಮ್ ।</p>
<p>ಪಾವಮಾನೀಸ್ಸ್ವಸ್ತ್ಯಯನೀಃ । ಸುದುಘಾ ಹಿ ಘೃತಶ್ಚುತಃ । ಋಷಿಭಿಸ್ಸಂಭೃತೋ ರಸಃ । ಬ್ರಾಹ್ಮಣೇ-ಷ್ವಮೃತꣳ ಹಿತಗ್ಗ್ ಸ್ವಾಹಾ ॥ ಪಾವಮಾನೀಭ್ಯ ಇದಮ್ ।</p>
<p>ಸ್ವಿಷ್ಟಕೃದಾದಿ ಪ್ರತಿಪದ್ಯತೇ । ಸರ್ವೇಷಾಂ ಚತುರ್ಧಾಕರಣಮ್ ಅನ್ವಾಹಾರ್ಯೋ ದಕ್ಷಿಣಾ । ದೇವಾನಾಂ ಪತ್ನೀರಿಷ್ಟ್ವಾ ಪುರಸ್ತಾದ್ಗೃಹಪತೇಃ ಯದ್ದೇವಾ ದೇವಹೇಡನಂ ಇತ್ಯನುವಾಕೇನ ಸ್ರುವಾಹುತೀರುಪಜುಹೋತಿ । ಉಪರಿಷ್ಟಾದ್ವಾ ಗೃಹಪತೇಃ । ಸಪೂರ್ಣಪಾತ್ರವಿಷ್ಣುಕ್ರಮಾಃ । ಯಜ್ಞ ಶಂ ಚ ಮ ವರ್ಜಮ್ । ಬ್ರಾಹ್ಮಣ-ತರ್ಪಣಾಂತಂ ಸಂತಿಷ್ಠತೇ ಪವಿತ್ರೇಷ್ಟಿಃ ॥</p>
<p>॥ ಇತಿ ಪವಿತ್ರೇಷ್ಟಿಃ ॥</p>
<p>ಚಿ್ಛ್</p>
<p>೧. ಅರಿಶಿನ ಕುಂಕುಮ .</p>
<p>೨. ನಾಂದಿ-ಪುಣ್ಯಾಹಸಾಮಗ್ರಿ.</p>
<p>೩. ಅರಿಶಿನ ಕೊಂಬು .</p>
<p>೪. ಪ್ರತಿಸರ ಸೂತ್ರ ೨.</p>
<p>೫. ಋತ್ವಿಜರಿಗೆ ವಸ್ತ್ರ ೩೫.</p>
<p>೬. ಮಧುಪರ್ಕದ ಬೆಳ್ಳಿಬಟ್ಟಲುಗಳು ೧೭.</p>
<p>೭. ಕೃಷ್ಣಾಜಿನ ೪.</p>
<p>೮. ಸಾಂಗಕೃಷ್ಣಾಜಿನ ೧.</p>
<p>೯. ಲೋಹಿತ ಅನಡುಹ ಚರ್ಮ ೧.</p>
<p>೧೦. ದರ್ಭೇ ಹೊರೆ</p>
<p>೧೧. ಮೌಂಜ ದರ್ಭೇ ಹೊರೆ .</p>
<p>೧೨. ಮೌಂಜ ಮೇಖಲಾ ತ್ರಿವೃತ್ ೧.</p>
<p>೧೩. ಮೌಂಜ ಯೋಕ್ತ್ರ ೧.</p>
<p>೧೪. ದರ್ಭೇ ಹುರಿ ದ್ವಿಗುಣ ೫೦ ಮಾರು.</p>
<p>೧೫. ದರ್ಭೇಹುರಿ ತ್ರಿಗುಣ ೨೫ ಮಾರು.</p>
<p>೧೬. ದರ್ಭ ಮುಷ್ಟಿ ೧೦೦.</p>
<p>೧೭. ದರ್ಭ ವೇದ ೧೦.</p>
<p>೧೮. ಶುಲ್ಬ ೩೦.</p>
<p>೧೯. ಆಶ್ವವಾಲ ಪ್ರಸ್ತರ ೩.</p>
<p>೨೦. ಐಕ್ಷವೀ ವಿಧೃತೀ {ಕಬ್ಬಿನ ಸೋಗೆ}</p>
<p>೨೧.ದರ್ಭ ಪುಂಜೀಲ.</p>
<p>೨೨. ಶರೇಷಿಕಾ ಸತೂಲ.</p>
<p>೨೩. ಕುಂಭ ಕುರೀರ {ಜಾಲಿ ಟೋಪಿ}</p>
<p>೨೪. ಗುಗ್ಗುಲ ೫೦೦ ಗ್ರಾಂ.</p>
<p>೨೫. ವಾಳದ ಬೇರು ( ಲಾವಂಚ ) ೨೫೦ ಗ್ರಾಂ.</p>
<p>೨೬. ಯವ ಧಾನ್ಯ ೨ ಕೇ. ಜಿ.</p>
<p>೨೭. ಗ್ರಾವಾಣ ೫ . ( ಅದರಲ್ಲಿ ಒಂದು ಸ್ವಲ್ಪ ದೊಡ್ಡದು )</p>
<p>೨೮. ಸೋಮಾಭಿಷವ ಫಲಕ ೧. { ಶಿಲಾ }</p>
<p>೨೯. ಸೋಮ ಹೊರೆ ೧.</p>
<p>೩೦. ಸ್ವರ್ಣರುಕ್ಮ ಚತುರಂಗುಲ ವಿಸ್ತೀರ್ಣ ೧ ( ಶತಮಾನ )</p>
<p>೩೧. ರಜತ ರುಕ್ಮ ಚತುರಂಗುಲ ವಿಸ್ತೀರ್ಣ ೧. ( ಶತಮಾನ )</p>
<p>೩೨. ಸ್ವರ್ಣಾಂಗುಲೀಯಕ ೩ .</p>
<p>೩೩. ಸ್ವರ್ಣ ಶಕಲ ೮೦.</p>
<p>೩೪. ದಕ್ಷಿಣಾದ್ರವ್ಯ ಗೋವುಗಳು ೧೧೨.</p>
<p>೩೫. ಚತುರ್ವಿಂಶತಿ ಪಷ್ಠೌಹಿ</p>
<p>೩೬. ಪೂರ್ಣಪಾತ್ರ , ಸಾರ್ವಸೂತ್ರ ಉಪಬರ್ಹಣ.</p>
<p>೩೭. ಪಷ್ಠೌಹಿ ( ಪ್ರವರ್ಗ್ಯ ದಕ್ಷಿಣೆ ಬ್ರಹ್ಮನಿಗೆ )</p>
<p>೩೮. ಧೇನು ( ಪ್ರವರ್ಗ್ಯ ದಕ್ಷಿಣೆ ಹೋತೃವಿಗೆ )</p>
<p>೩೯. ಪ್ರತಿಪ್ರಸ್ಥಾತೃ ಪ್ರಸ್ತೋತೃವಿಗೆ ಪ್ರವರ್ಗ್ಯದಕ್ಷಿಣೆ ಯಥಾಶಕ್ತಿ ।</p>
<p>೪೦. ನವನೀತ.</p>
<p>೪೧. ಹತ್ತಿ.</p>
<p>೪೨. ಕಟ್ಟಿಗೆ { ಇಂಧನ }</p>
<p>೪೩. ಗಂಡುಕುದುರೇ ಲದ್ದಿ .</p>
<p>೪೪. ವ್ರತಶ್ರಪಣ ಪಾತ್ರ ೨.</p>
<p>೪೫. ವ್ರತಪ್ರಾಶನ ಸ್ಥಾಲಿ ೨.</p>
<p>೪೬. ಚರುಸ್ಥಾಲಿ ೬.</p>
<p>೪೭. ಪ್ರಾಯಣೀಯ ಚರುಸ್ಥಾಲಿ ೧.</p>
<p>೪೮. ತಟ್ಟೆ ೧. ದರ್ವಿ ೧.</p>
<p>೪೯. ಹಿತ್ತಾಳೆ ಅಥವಾ ತಾಮ್ರದ ಕೊಡ ೨.</p>
<p>೫೦. ಆಜ್ಯಸ್ಥಾಲಿ ೪.</p>
<p>೫೧. ಸವತ್ಸ ಗೋ ೧.</p>
<p>೫೨. ಸವತ್ಸ ಆಡು ೧.</p>
<p>೫೩. ಒಂದು ವರ್ಷದ ಕೆಂಪುವರ್ಣದ ಪಿಂಗಾಕ್ಷಿ ಹೆಣ್ಣು ಆಕಳಕರು ೧.</p>
<p>೫೪. ಊರ್ಣಾಸ್ತುಕ</p>
<p>೫೫. ಸೋಮೋಪನಹನ ಒಂದು ಒಳ್ಳೆಯ ಸೀರೆ . ಸೋಮೋಷ್ಣೀಷ</p>
<p>೫೬. ದೀಕ್ಷಾವಸ್ತ್ರ</p>
<p>೫೭. ಮುಂಡಾಸು ೨.</p>
<p>೫೮. ದಶಾಪವಿತ್ರ ೧.( ಬಿಳಿಯ ಉಣ್ಣೆಯದು)</p>
<p>೫೯. ಅನ್ವಾರಂಭ ವಸ್ತ್ರ ( ಒಂದು ಪಂಚೆಜೊತೆ )</p>
<p>೬೦. ಪರಿಶ್ರಯಣ ವಸ್ತ್ರ.</p>
<p>೬೧. ಕಾಡಿಗೆ { ಅಂಜನ }</p>
<p>೬೨. ಪಾಲಾಶ ಸಮಿತ್ತಿನ ಹೊರೆ.</p>
<p>೬೩. ಕಾರ್ಷ್ಮರ್ಯ - ಪರಿಧಿ{ ಕಾರೇಮುಳ್ಳಿನ ಹೊರೆ}</p>
<p>೬೪. ವಪಾಶ್ರಪಣಿ ೨.</p>
<p>೬೫. ಹೃದಯ ಶೂಲ ೨ .</p>
<p>೬೬. ಪ್ಲಕ್ಷ ಶಾಖಾ ೨ .</p>
<p>೬೭. ವೈಕಂಕತೀ ಸಮಿತ್ತಿನ ಹೊರೆ.</p>
<p>೬೮. ಔದುಂಬರೀ ಸಮಿತ್ತಿನ ಹೊರೆ.</p>
<p>೬೯. ಔದುಂಬರೀ ಮೈತ್ರಾವರುಣದಂಡ.</p>
<p>೭೦. ಔದುಂಬರೀ ವಿಶಾಖಾಸ್ಥೂಣಾ.</p>
<p>೭೧. ದೇವದಾರು ಪರಿಧಿ. (ಅಥವಾ ಔದುಂಬರೀ) ೩.</p>
<p>೭೨. ವೈಣವೀ ಅಭ್ರಿ ಅರತ್ನಿಮಾತ್ರ ೨.</p>
<p>೭೩. ವಾಟೆ ನಳಿಗೆ {ರರಾಟ } ೨.</p>
<p>೭೪. ಧವಿತ್ರ ೩.</p>
<p>೭೫. ಶಮೀಶಾಖಾ ೧.</p>
<p>೭೬. ಪಲಾಶಶಾಖಾ ೧೦.</p>
<p>೭೭. ವೇಣುಕಾಂಡ.</p>
<p>೭೮. ಸಣ್ಣ ಶೂರ್ಪ ೩.</p>
<p>೭೯. ಖರಿ {ಮುಟ್ಟ}</p>
<p>೮೦. ಛದಿ ೧೨.</p>
<p>೮೧. ವಂಶ {ಬಾಂಬು } ೫೦.</p>
<p>೮೨. ಕಬ್ಬಿಣದ ಮೊಳೆ {ಶಂಕು}.೨೦</p>
<p>೮೩. ಹುರಿ ೧೦೦ ಅಡಿ .</p>
<p>೮೪. ಮಧು ೨ ಕೇಜಿ.</p>
<p>೮೫. ದಧಿ ೨ ಲೀಟರ್​.</p>
<p>೮೬. ಛಾಗಾಪಯ</p>
<p>೮೭. ಗೋಪಯ</p>
<p>೮೮. ತಂಡುಲ ಪಿಷ್ಟ ೪ ಕೇಜಿ.</p>
<p>೮೯. ಲಾಜ ೧ ಕೇಜಿ.</p>
<p>೯೦. ಶರ್ಕರಾಃ</p>
<p>೯೧. ಸಿಕತಾಃ</p>
<p>೯೨. ಮೃತ್ತಿಕಾಃ .</p>
<p>೯೩. ವರಾಹ ವಿಹತ.</p>
<p>೯೪. ವಲ್ಮೀಕ ವಪಾ.</p>
<p>೯೫. ದೂರ್ವಾ.</p>
<p>೯೬. ಮಣ್ಣಿನ ಪಾತ್ರೆಗಳು.</p>
<p>೯೭. ಮಹಾವೀರ ೩.</p>
<p>೯೮. ಏಕಧನ {ಸಣ್ಣ ಕೊಡಗಳು} ೩.</p>
<p>೯೯. ಪಶುಕುಂಭೀ ೨</p>
<p>೧೦೦. ಮಣ್ಣಿನ ಕುಂಭಿ ೫.</p>
<p>೧೦೧. ಸಣ್ಣಕುಡಿಕೆ (ಗ್ರಹಪಾತ್ರೆಗಳ ಮೇಲೆ ಸೋಮಗ್ರಹಣೆಮಾಡಿ ಇಡಲು ) ೫೦</p>
<p>೧೦೨. ದೊಡ್ಡ ಶ್ರಾವೆ ೧೦.</p>
<p>೧೦೩. ಸಣ್ಣ ಶ್ರಾವೆ ೧೦.</p>
<p>೧೦೪. ಕಪಾಲಗಳು ೭೫. ( ೧ ಇಂಚು ಚೌಕ )</p>
<p>೧೦೫. ಮಣ್ಣಿನ ಹರಿವಾಣ { ತಟ್ಟೆ }.೫</p>
<p>೧೦೬. ಯೂಪ {ಬೈಲ್ವ &amp; ಖಾದಿರ &amp; ಪಾಲಾಶ} ೧.</p>
<p>೧೦೭. ಚಷಾಲ ೧.</p>
<p>೧೦೮. ಯೂಪಶಕಲ ೧ .</p>
<p>೧೦೯. ಸ್ವರು ೨.</p>
<p>೧೧೦. ಆಲದ ಚಮಸಗಳು ೧೫.</p>
<p>೧೧೧. ಉಲೂಖಲಾಕೃತಿ ಗ್ರಹಗಳು. ೨೦.</p>
<p>೧೧೨. ಉದಚನ ೧ .</p>
<p>೧೧೩. ದ್ರೋಣಕಲಶ ೧.(ಮಾವಿನಹಣ್ಣಿನ ರೀತಿಯದ್ದು) ೧೧೪. ಪರಿಪ್ಲವ ಪಾತ್ರೆ ೧.</p>
<p>೧೧೫.ಉಪಯಮನ ಸ್ರುಕ್ {ಔದುಂಬರೀ ಬಾಹುಪ್ರಮಾಣ }.</p>
<p>೧೧೬. ಶಫಾ { ಔದುಂಬರ }.</p>
<p>೧೧೭. ಔದುಂಬರೀ ಧೃಷ್ಟಿ ೨.</p>
<p>೧೧೮. ವೈಕಂಕತೀ ಪ್ರಚರಣೀ ಸ್ರುಕ್ ೨.</p>
<p>೧೧೯. ರೌಹಿಣ ಹವನ್ { ಔದುಂಬರೀ ಸ್ರುಕ್ ಅನ್ಷ್ಕರ್ಣ } ೨.</p>
<p>೧೨೦. ಔದುಂಬರೀ ಸ್ರುವ ೨.</p>
<p>೧೨೧. ವೈಕಂಕತಿ ಸ್ರುವ ೨.</p>
<p>೧೨೨. ಖಾದಿರ ಧೃಷ್ಟಿ ೨.</p>
<p>೧೨೩. ಧವಿತ್ರ ೪.</p>
<p>೧೨೪. ಸ್ಫ್ಯ ೨.</p>
<p>೧೨೫. ವಿಘನ ೧.</p>
<p>೧೨೬. ಪರ್ಶು ೧</p>
<p>೧೨೭. ಪರಶು ೧ .</p>
<p>೧೨೮. ಔದುಂಬರೀ ಶಂಕು ೧೦.</p>
<p>೧೨೯. ಉಪರವ ಫಲಕ ೨.</p>
<p>೧೩೦. ಹವಿರ್ಧಾನ ಶಕಟ ೨.</p>
<p>೧೩೧. ರಾಜಾಸಂದಿ.</p>
<p>೧೩೨. ಸಮ್ರಾಡಾಸಂದಿ.</p>
<p>೧೩೩. ಪಶು.೪</p>
<p>೧೩೪. ಹನ್ನೆರಡು ಹಾಲುಕರೆಯುವ ಹಸುಗಳು</p>
<p>೧೩೫. ಪರಿಶ್ರಯಣ</p>
<p>೧೩೬. ದ್ವಿಗುಣ ರಜ್ಜು ( ಕತ್ತ )೨೫೦ ಅಡಿ</p>
<p>೧೩೭. ಪಶುವಿಗೆ ದ್ವಿಗುಣ ದರ್ಭೆಯ ರಜ್ಜು ೨ ಮಾರು. ೨</p>
<p>೧೩೮. ಯೂಪಕ್ಕೆ ತ್ರಿಗುಣ ದರ್ಭೆಯ ರಜ್ಜು ೩ ಮಾರು. ೨</p>
<p>೧೩೯. ಕೂರುವ ಆಸನಗಳು ೨೦.</p>
<p>೧೪೦. ಬಹಿಷ್ಪವಮಾನಕ್ಕೆ ಚಾಪೆ ೧.</p>
<p>೧೪೧. ಪರಿಶ್ರಯಣ ಬಿದಿರಿನ ತಟ್ಟಿ .</p>
<p>೧೪೨. ಬಿದರಿನ ಚಾಪೆ ೧೦ .</p>
<p>೧೪೩. ಪ್ರಾಗ್ವಂಶೇ ಸ್ಥೂಣಾಃ ೨೦.</p>
<p>೧೪೪. ಹವಿರ್ಧಾನೀ ೧೪.</p>
<p>೧೪೫. ಸದಸಿ ೧೪.</p>
<p>೧೪೬. ಆಗ್ನೀಧ್ರೀಯೇ ೦೯.</p>
<p>೧೪೭. ಮಾರ್ಜಾಲೀಯೇ ೦೯.</p>
<p>೧೪೮. ಮಹಾವೇದ್ಯಂ ೧೪.————</p>
<hr>
<p>ಒಟ್ಟು _____ ೮೦</p>
<p>ಇದಲ್ಲದೇ ತತ್ಕಾಲದಲ್ಲಿ ಹೇಳಿದ ಸಾಮಗ್ರಿ.</p>
<p>೧. ಋತ್ವಿಜರಿಗೆ ವಸ್ತ್ರ ೫.</p>
<p>೨. ಮಧುಪರ್ಕದ ಬೆಳ್ಳಿಬಟ್ಟಲುಗಳು ೫.</p>
<p>೩. ಅಧರಾರಣಿ ೧</p>
<p>೪. ಉತ್ತರಾರಣಿ ೧</p>
<p>೫. ಸ್ಫ್ಯ</p>
<p>೬. ಕಪಾಲಗಳು ೫೦</p>
<p>೭. ಅಗ್ನಿಹೋತ್ರಹವಣೀ</p>
<p>೮. ಶೂರ್ಪಂ</p>
<p>೯. ಕೃಷ್ಣಾಜಿನಂ</p>
<p>೧೦. ಶಮ್ಯಾ</p>
<p>೧೧ ಉಲೂಖಲಂ</p>
<p>೧೨. ಮುಸಲಂ</p>
<p>೧೩. ದೃಷತ್</p>
<p>೧೪. ಉಪಲಾ</p>
<p>೧೫. ಸ್ರುವ ೨</p>
<p>೧೬. ಜುಹೂ</p>
<p>೧೭. ಉಪಭೃತ್</p>
<p>೧೮. ಧ್ರುವಾ</p>
<p>೧೯. ವೇದಃ</p>
<p>೨೦. ಪಾತ್ರೀ</p>
<p>೨೧. ಆಜ್ಯಸ್ಥಾಲೀ</p>
<p>೨೨. ಪ್ರಾಶಿತ್ರಹರಣಂ ( ಮಾವಿನಕಾಯಿತರಹದ್ದು )</p>
<p>೨೩. ಇಡಾಪಾತ್ರಂ</p>
<p>೨೪. ಪ್ರಣೀತಾಪ್ರಣಯನಮ್</p>
<p>೨೫. ಯೋಕ್ತ್ರಂ</p>
<p>೨೬. ಮದಂತೀ</p>
<p>೨೭. ಮೇಕ್ಷಣಂ</p>
<p>೨೮. ವೇದಾಗ್ರಾಣಿ</p>
<p>೨೯. ಅನ್ವಾಹಾರ್ಯಸ್ಥಾಲೀಂ</p>
<p>೩೦. ಉಪವೇಷಃ</p>
<p>೩೧. ಪಿಷ್ಟಲೇಪಫಲೀಕರಣಪಾತ್ರಂ</p>
<p>೩೨. ಯಜಮಾನಪಾತ್ರಂ ( ೨ಇಂಚು ಎತ್ತರದ ದುಂಡನೆಯದ್ದು )</p>
<p>೩೩. ಆಗ್ನೀಧ್ರಪಾತ್ರಂ (೨ಇಂಚು ಎತ್ತರದ ಚೌಕದ್ದು ) ೩೪. ದರ್ಭಮುಷ್ಟಿ ೨೫</p>
<p>೩೫. ಸಿಕತಾಃ</p>
<p>೩೬. ಊಷಾಃ</p>
<p>೩೭. ಆಖುಕರೀಷಂ</p>
<p>೩೮. ವಲ್ಮೀಕವಪಾ</p>
<p>೩೯. ಸೂದಃ</p>
<p>೪೦. ವರಾಹವಿಹತಂ</p>
<p>೪೧. ಶರ್ಕರಾಃ</p>
<p>೪೨. ಹಿರಣ್ಯಶಕಲಂ ೩</p>
<p>೪೩. ರಜತಶಕಲಂ ೩</p>
<p>೪೪. ಆಶ್ವತ್ಥಃ</p>
<p>೪೫. ಉದುಂಬರಃ</p>
<p>೪೬. ಪಲಾಶಃ</p>
<p>೪೭. ಶಮೀ</p>
<p>೪೮. ವಿಕಂಕತಂ</p>
<p>೪೯. ಅಶನಿಹತವೃಕ್ಷಸ್ಯ ಶಕಲಂ</p>
<p>೫೦. ಪುಷ್ಕರಪರ್ಣಂ</p>
<p>೫೧. ನಾಪಿತಃ</p>
<p>೫೨. ಕ್ಷೌಮವಸ್ತ್ರಂ</p>
<p>೫೩. ಚಿತ್ರಿಯಾಶ್ವತ್ಥಃ ( ಆರ್ದ್ರಾಃ ಪರ್ಣಫಲಸಹಿತಃ ) ೫೪. ಆಶ್ವತ್ಥಸಮಿತ್ ೯</p>
<p>೫೫. ಶಮೀ ೧೨</p>
<p>೫೬. ಔದುಂಬರೀ ೩</p>
<p>೫೭. ವೈಕಂಕತೀ ೩</p>
<p>೫೮. ತಂಡುಲಾಃ</p>
<p>೫೯. ಅನಡುತ್ ಚರ್ಮ ೧</p>
<p>೬೦. ಶರಾವಾಃ ೬</p>
<p>೬೧. ಚರುಸ್ಥಾಲೀ ೧</p>
<p>೬೨. ದರ್ವೀ ೧</p>
<p>೬೩. ವತ್ಸತರೀಸ್ತಿಸ್ತ್ರಃ</p>
<p>೬೪. ವರಾಃ ೪</p>
<p>೬೫. ಯಜ್ಞಿಯವೃಕ್ಷಕಾಷ್ಠಾನಿ</p>
<p>೬೬. ಅಜಃ ಕೃಷ್ಣಬಿಂದುಃ</p>
<p>೬೭. ಅಶ್ವಃ ಯುವಾ ( ಅನಡುದ್ವಾ )</p>
<p>೬೮. ಹಿರಣ್ಯಂ ೧ (ಆಹವನೀಯಪ್ರಣಯನಸಮಯೇ ಅರ್ಧಾದ್ವೇ ನಿಧಾನಾರ್ಥಂ)</p>
<p>೬೯. ವರಃ</p>
<p>೭೦. ಸಿಕತಾಃ</p>
<p>೭೧. ಓಷಧಯಃ (ತಿಲ, ಮಾಷ, ವ್ರೀಹಿ, ಯವ, ಪ್ರಿಯಂಗ್ವಣು, ಗೋಧೂಮ, ಶ್ಯಾಮಾಕ, ವೇಣುಬೀಜ, ನೀವಾರ, ಜರ್ತಿಲ, ಗವೀಧುಕ, ಮರ್ಕಟಾಃ )</p>
<p>೭೨. ರಥಃ ರಥಚಕ್ರಂ ವಾ</p>
<p>೭೩. ವರಃ</p>
<p>೭೪. ಹಿರಣ್ಯಂ (ಆಗ್ನೀಧ್ರಾಯ)</p>
<p>೭೫. ವರಃ</p>
<p>೭೬. ಚರುಸ್ಥಾಲ್ಯಃ ೨</p>
<p>೭೭. ತಂಡುಲಪಿಷ್ಟಂ</p>
<p>೭೮. ದಕ್ಷಿಣಾ</p>
<p>॥ ದರ್ಶಪುರ್ನಮಾಸಪ್ರಯೋಗದ ಕಠಿಣಪದಗಳ ಅರ್ಥಗಳು ॥</p>
<p>೧. ಅನುನಿರ್ವಾಪ್ಯೈಂದ್ರವೈಮೃಧೇನ ಸಹ = ಪೌರ್ಣಮಾಸೇಷ್ಟಿಯ ನಂತರ ಮಾಡಬೇಕಾದ ಐಂದ್ರವೈಮೃಧೇಷ್ಟಿ.</p>
<p>೨. ಅನ್ವಾದಧಾತಿ = ಅನ್ವಾಧಾನಂ ಅನ್ವಾಧೀಯಮಾನೇ ಅನ್ವಾಹಿತೇ ಕಟ್ಟಿಗೆಗಳನ್ನು ಹಾಕಿ ಅಗ್ನಿಯನ್ನು ಆಹುತಿಗೆ ಯೋಗ್ಯವಾಗುವಷ್ಟು ಮಾಡುವುದು.</p>
<p>೩. ವಿಹಾರಃ = ಮೂರು ಅಗ್ನಿಗಳು ಮತ್ತು ಮದ್ಯದ ವೇದಿ ಇರುವ ಜಾಗ.</p>
<p>೪. ಅಸುಷಿರಾಂ = ತೂತು ಇಲ್ಲದಿರುವುದು.</p>
<p>೫. ಷಡವರಾರ್ಧ್ಯಾನ್ ವತ್ಸಾನ್ = ಕಮ್ಮಿ ಎಂದರೆ ಆರು ಸಂಖ್ಯೆಯ ಕರುಗಳನ್ನು.</p>
<p>೬. ಉಪವೇಷಃ = ಕಪಾಲೋಪಧಾನ ಮಾಡುವಾಗ ಕೈಯಲ್ಲಿ ಹಿಡಿದುಕೊಳ್ಳಬೇಕಾದ ಕಡ್ಡಿ .</p>
<p>೭. ಗೋಚರಃ = ಹಸುಮೇಯುವ ಸ್ಥಳ.</p>
<p>೮. ಅಗ್ನಿಷ್ಠೇ ಅನಸಿ = ಅಗ್ನಿಗಳ ಸಮೀಪದಲ್ಲಿರುವ ಗಾಡಿಗಳಲ್ಲಿ.</p>
<p>೯. ಅಸಿದಃ = ಕತ್ತಿ ಅಥವಾ ಚಾಕು.</p>
<p>೧೦. ನಾಡೀಃ = ದರ್ಬೆ ಹುಲ್ಲಿನ ಶಲಾಕೆಗಳು.</p>
<p>೧೧. ಪರಿಷೌತಿ = ಇಷ್ಟಿಗೆ ಸಾಕಾಗುವಷ್ಟು ದರ್ಭೆಗಳನ್ನು ಪರಿಗ್ರಹ ಮಾಡುವದು ಅಂದರೆ ಸುತ್ತುವರೆಯುವುದು.</p>
<p>೧೨. ವಿಶಾಖೇಷು = ದರ್ಭೆ ಹುಲ್ಲು ಕವಲೊಡೆದಿರುವ ಜಾಗ.</p>
<p>೧೩. ಪ್ರಸ್ತರ = ಮೊದಲು ಕುಯ್ದ ಒಂದು ಹಿಡಿ ದರ್ಭೆ .</p>
<p>೧೪. ನಿಧನಂ = ಮುರುಹಿದಿ ದರ್ಭೆ.</p>
<p>೧೫. ಆಲವಾನ್ = ಕೂಳೆಗಳನ್ನು, ಕುಯ್ದ ದರ್ಭೆಯ ಬುಡಗಳನ್ನು.</p>
<p>೧೬. ಶುಲ್ಬ = ದರ್ಭೆ ಹೊಸೆದು ಮಾಡಿರುವ ಬಳ್ಳಿ ಅಥವಾ ಹಗ್ಗ.</p>
<p>೧೭. ಯಥಾ ಪ್ರಗುಪಸಾದಯೇತ್ = ದರ್ಭೆಯನ್ನು ಆಗ್ನೀಧ್ರನು ಉಪಾಸಾದನ (ಇಡುವ) ಕಾಲದಲ್ಲಿ ಅದನ್ನು ಪೂರ್ವಕ್ಕೆ ಇಡುವುದಕ್ಕೆ ಅನುಕೂಲವಾಗುವಂತೆ ಈಗ ಇಡುವುದು.</p>
<p>೧೮. ಪರಿಭೋಜನೀ = ಹೋತೃಷದನ, ಪಾತ್ರಾಸಾದನ ಮೊದಲಾದವುಗಳಿಗೆ ಬೇಕಾಗುವ ದರ್ಭೆ ಹಿಡಿ. ೧೯. ಉಲಪರಾಜೀ = ಗಾರ್ಹಪತ್ಯದಿಂದ ಆಹವನೀಯದವರೆಗೆ ಉದ್ದಕ್ಕೆ ಹರಡಬೇಕಾದ ದರ್ಭೆ ಹಿಡಿ.</p>
<p>೨೦. ಯಾವಚ್ಛರ್ಕರಂ = ಕುಂಭಿಯ ಕಂಠದವರೆಗೆ.</p>
<p>೨೧. ಯವಾಗ್ವಾ = ಗೋಧಿರವೆಯ ಗಂಜಿಯಿಂದ.</p>
<p>೨೨. ಆತಂಚನಾರ್ಥಂ = ಹೆಪ್ಪು ಹಾಕುವದಕ್ಕೆ.</p>
<p>೨೩. ಸಾನ್ನಾಯ್ಯ = ಹಾಲು ಮತ್ತು ಮೊಸರಿನ ರೂಪದ ಹವಿಸ್ಸಿಗೆ ಸಾನ್ನಾಯ್ಯ ಎಂದು ಯಾಜ್ಞಿಕ ಹೆಸರು.</p>
<p>೨೪.</p>

  </div>
</article>







<aside class="card border" id="section-tree-item-">
    <div class="card-title bg-light-gray border d-flex justify-content-between">
        <a href="https://sanskrit.github.io/mattUru-shrauta-book/1/pAda-lekhAH_kn/">पादलेखाः </a>
        <a data-toggle="collapse" href="#section-tree-item-body-" role="button" aria-expanded="false" aria-controls="section-tree-item-body-" >…<i class="fas fa-caret-down" class="collapsed"></i> </a>
    </div>
    <nav id="section-tree-item-body-" class="card-body p-0 collapse">
        
        <li>draft: false</li>
        
        <li>iscjklanguage: false</li>
        
        <li>title: पादलेखाः</li>
        
        <li>unicode_script: kannada</li>
        
    </nav>
</aside>


      </main>
    </div>
    <footer class="bg-yellow  p-1" role="contentinfo">
  <div id="disqus_thread"></div>
  <div id="div_footer_bar" class="container-fluid d-flex justify-content-between">
    <a class="btn btn-secondary" href="https://github.com/sanskrit/mattUru-shrauta-book/issues/new" >
      प्रतिस्पन्दः
    </a>
    <a class="btn btn-secondary" href="http://creativecommons.org/licenses/by/4.0/"><img alt="Creative Commons License" style="border-width:0" src="https://i.creativecommons.org/l/by/4.0/80x15.png" /></a>
    <div class="btn small border">
      Built on 2021 Jun 8 15:21:00 UTC. (<a href="http://google.com/search?q=15%3a21%3a00%20UTC to IST">IST</a>)
    </div>
  <ul id="footer-bar-right-custom" class="list-group list-group-horizontal">
  </ul>
  </div>
</footer>

  </body>
  <script type='text/javascript'>
    
    
    
    module_main.default.onDocumentReadyTasks();
  </script>
</html>
